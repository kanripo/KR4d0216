# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:20.479884
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0146-023于湖居士文集-卷第二十三.
<pb:KR4d0216_SBCK_023-1a>¶
于湖居士文集卷第二十三¶
　　啓¶
　　　王提刑¶
汝水承流巳叨覆露呉門易地更托按臨¶
繄幸㑹之適然知譴何之可免伏惟某官¶
純誠獨秉剛毅不回溜雨之四十圍本孤¶
根之自立摶風之九萬里寜短翼之爭飛¶
粹無悃愊之華凛有澄清之志顧外庸之¶
乆訖冝中詔以遄歸某別德經時親仁不¶
日疇昔熟於條教莫先圖民俗之安乃今¶
<pb:KR4d0216_SBCK_023-1b>¶
奉以周旋當益厲官常之守¶
　　　章提舉¶
虞廷輯瑞昔叨一盻之榮禹甸宣風今與¶
六條之按仰止使旄之近俯馳書牘之恭¶
伏惟某官粹量淵停英姿山立文髙學古¶
蔚爲儒掖之宗行峻履方屹此廷紳之表¶
自寵持於華節即妙柬於垂旒外庸巳訖¶
於澄清中詔行參於宥宻某見賢不逺受¶
察云&KR0004;是能容之儻少寛威於程督庶可¶
乎耳所當盡力於撫摩¶
<pb:KR4d0216_SBCK_023-2a>¶
　　　兩通判¶
諸公長者之譽疇昔固願見之同官爲寮¶
之賢乃今何其幸也伏惟某官英猷邁往¶
正學探微杞梓楩楠知鄧林之不雜琮璜¶
圭璧冝清廟之見收蹔淹半刺之除行拜¶
十行之寵某依仁匪逺託契云&KR0004;前事後¶
師儻悉蒙於敎告左提右挈其將免於悔¶
尤公其圖之我所願也¶
　　　知州¶
門闌睽隔乆違問訊之恭(不相識云門闌/在望未諧識靣)¶
<pb:KR4d0216_SBCK_023-2b>¶
(之/私)郵傳鼎來遽&KR0013;貽書之寵仰佩沖虚之¶
愫更懐親附之榮伏惟某官行峻履方識¶
明器博籍甚諸公之譽當立上於要津居¶
然一障之乗顧何勞於餘刃諒賜環之在¶
即遂持橐以居中某巳試無功丐閑得劇¶
民亦勞止冀少圖安集之功公儻教之當¶
謹承清淨之誨¶
　　　待闕通判¶
(上同/前)伏惟某官行峻履方識明器博籍甚¶
諸公之譽當立上於要津居然别乗之官¶
<pb:KR4d0216_SBCK_023-3a>¶
顧何勞於餘刃諒賜環之在即遂結綬以¶
遄歸(下同/前)¶
　　　趙郎中¶
(上同/前)伏惟某官行峻履方識明器博籍甚¶
諸公之譽當立上於要津退然三徑之居¶
乃深藏於偉業諒璽封之來下由珍館以¶
遄歸(下同/前)¶
　　　王提幹¶
(上同/前)伏惟某官行峻履方識明器博西樞¶
宥宻夙推家■之謀右輔均輸今賴幕中¶
<pb:KR4d0216_SBCK_023-3b>¶
之畫佇趨嚴召立據要津(下同/前)¶
　　　朱知府¶
(上同/前)伏惟某官行峻履方識明器博楚都¶
揭節夙髙廉按之公嚴瀬剖符行著蕃宣¶
之績恐難淹於外服當即拜於中除(下同/前)¶
　　　胡國正¶
籍甚諸公之譽所願納交粲然一紙之書¶
胡爲及我伏惟某官髙文足以華國竑論¶
足以濟時璧水之除此其漸耳𤨏闥之拜¶
衆且遲之方消揺於里居益㴠泳於聖學¶
<pb:KR4d0216_SBCK_023-4a>¶
俯慚固陋行際聲光友士之仁豈獨慰平¶
生之願求民之瘼庶將聞忠告之規¶
　　　陳教授¶
同年之契契闊有時爲僚之賢解后於此¶
伏惟某官議論該乎國體文華贍於時英¶
敎諸侯之泮宫&KR0147;從容以卒歳備天子之¶
詞命知軒騰之有時某攝官云&KR0004;依仁是¶
幸友多聞之益無以尚之問爲政之方其¶
知免矣¶
　　　常州郭知府¶
<pb:KR4d0216_SBCK_023-4b>¶
諸父納交昔叨末契近藩假守今託善隣¶
將敬掣於齋鈴敢逺馳於書牘伏惟某官¶
才髙盤錯譽滿薦紳諫大夫薦之公朝¶
太上皇擢以名郡第循良之最獨居三輔¶
之先輸獻替之忠即參兩禁之宻某巳無¶
善狀更誤厖恩望廬山之雲旣闕晨昬之¶
養飲具江之水敢爲旬月之圖欣近接於¶
封圻將悉摹於條教僕之所願如此公其¶
勿愛于言¶
　　　撫州陳知府¶
<pb:KR4d0216_SBCK_023-5a>¶
碩膚之譽乆屬厭於舊聞斗大之州乃淹¶
翔於敏手豈獨託交承之契所欣蒙覆護¶
之私伏惟某官器業偉然聲華籍甚家學¶
之冨蓋有本原吏事之精尤高盤錯暫領¶
一麾之&KR0009;即嚴三節之歸乃眷臨川號稱¶
古郡户乏中人之産府無經月之儲貧吏¶
乾没旣不哀杼柚之空齊民無聊皆去爲¶
囊橐之盗冝有循良之政來蘇疲瘵之餘¶
愚&KR0002;孝祥一無可紀糠粃在前之愧夫何¶
言哉瑾瑜匿瑕之仁是所望也¶
<pb:KR4d0216_SBCK_023-5b>¶
　　　劉舎人¶
五筦曠官巳逭黜幽之典三湘謀帥又叨¶
使過之恩亶惟衣鉢之傳實有鈞陶之自¶
某奉身無術與世全踈&KR0115;行於利害之涂¶
窘處乎讒謗之藪載從去國屢遣作州率¶
以五六月之間則爲數千里之役精神耗¶
於憂畏筋力疲於奔馳忽去忽來固未免¶
揶揄之&KR0017;乍賢乍佞獨柰何萋斐之人豈¶
無二頃之可耕况復𩀱親之旣老决意投¶
簮之適弗圖賜履之榮㳟命而行&KR0548;辭不¶
<pb:KR4d0216_SBCK_023-6a>¶
獲茲蓋伏遇某官學窮聖藴道&KR0116;民先羞¶
崑崙薄蓬萊逈立風塵之表决汝漢排淮¶
泗橫馳翰墨之&KR0163;比收一𥬇之功遂殄陸¶
梁之冦雖在公以爲餘事然寛上之所甚¶
憂肆予環而召歸當告𠕋而爰立即以所¶
臨之巨屏付之承學之諸生某敢不謹守¶
箴規益思策勵老吾老㓜吾㓜方深蘄錫¶
𩔖之恩歩亦歩趨亦趨終難望絶塵之&KR0100;¶
　　　王運使¶
劾章亟上即使歸田明詔&KR0208;行又令分閫¶
<pb:KR4d0216_SBCK_023-6b>¶
蓋亦東西之惟命敢云來往之爲勞所欣¶
容察之賢乃是交游之善伏惟某官英姿¶
煥越德宇靜深風流傳正始之餘人物尚¶
中原之舊刻淸湘之樂石嘗夷赤籍之驕¶
通下瀨之戈舡又靜緑林之擾佇圖成績¶
即拜顯除某猥奉藩條獲依使節念問涂¶
衡嶽曽分筆硯之餘而枉駕湘西復接盃¶
觴之勝違離屬爾際會偶然一馬二童長¶
驅千里雙魚尺素疊拜三緘筋力盡於奔¶
馳精神爲之耗散欲報所貺將遣復休念¶
<pb:KR4d0216_SBCK_023-7a>¶
巳投契分之深豈其較禮文之末我之不¶
敏情見乎詞¶
　　　&KR0009;居官¶
劾章亟上即使歸田明詔&KR0208;行又令分閫¶
蓋亦東西之惟命敢云來往之爲勞一馬¶
二童長驅逺道雙魚又素敬拜好音病體¶
困於奔馳文思爲之枯涸渉筆欲報空函¶
是憂念方依德庇之&KR0004;(管下倅云念方/託僚契之深)必¶
不較禮文之末我之不敏情見乎詞¶
　　　呂彦&KR0155;到狀¶
<pb:KR4d0216_SBCK_023-7b>¶
出分宫鑰繆托交承入奉介圭喜將解后¶
聞有南徐之新命復爲北道之主人幸艤¶
舟而小留當接麈而一𥬇¶
　　　帥江陵通運使楊顯謨¶
山川跋涉欲徧東南父子扶携復來荆楚¶
即有依仁之幸更懷冒寵之慚伏惟某官¶
熏班馬之濃香鍾岷峨之秀氣籍甚史譽¶
與江俱流燁然之光立朝更顯謂當扣紫¶
㣲而排閶闔徑拜玉清之侍臣何謂羞崑¶
崙而薄蓬萊尚作繡衣之使者有如孤迹¶
<pb:KR4d0216_SBCK_023-8a>¶
嘗並英遊乃今邊𤨏之行復託外臺之庇¶
夕烽罷警請與公圖綏靜之冝春水才生¶
冀許僕辦歸休之計¶
　　　蕪湖沈知縣¶
籍甚之譽乆矣在諸公之間蕞爾之&KR0022;豈¶
其淹長者之辱伏惟某官文章翰墨自成¶
一家人物風流尚友前輩少借演綸之手¶
來收掣錦之功顧游刃之有餘諒追鋒之¶
不逺未皇馳牘先辱貽書¶
<pb:KR4d0216_SBCK_023-8b>¶
¶
于湖居士文集卷第二十三¶
