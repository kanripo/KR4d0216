# -*- mode: mandoku-view -*-
#+TITLE: 于湖集
#+DATE: 2015-09-23 10:21:50
#+PROPERTY: JUAN 41

<md:KR4d0216_SBCK_041-24b>¶
<md:KR4d0216_SBCK_000-1a>¶
<pb:KR4d0216_WYG_000-1a>
欽定四庫全書　　　　　集部四
　于湖集　　　　　　　　别集類三(宋/)
　　提要
　　　　(臣/)等謹案于湖集四十巻宋張孝祥撰孝祥
　　　　字國安厯陽烏江人紹興二十四年進士第
　　　　一孝宗朝累遷中書舍人直學士院領建康
　　　　留守尋以荆南湖北路安撫使請祠進顯謨
　　　　閣直學士致仕事跡具宋史本傳書録解題
<pb:KR4d0216_WYG_000-1b>
　　　　載于湖集四十巻此本巻數相合前有其門
　　　　人謝堯仁及其弟華文閣直學士孝伯序堯
　　　　仁序稱孝祥每作詩文輒問門人視東坡何
　　　　如而堯仁謂其水車詩活脱似東坡然較蘇
　　　　氏畫佛入滅次韻水官韓幹畫馬等數篇尚
　　　　有一二分劣又謂以先生筆勢讀書不十年
　　　　呑東坡有餘矣今觀集中詩作大抵規摹蘇
　　　　詩頗具一體而根柢稍薄時露竭蹶之狀堯
<pb:KR4d0216_WYG_000-2a>
　　　　仁所謂讀書不十年者隠寓㣲詞實定論也
　　　　然其縱横兀傲亦自不凡故桯史載王阮之
　　　　語稱其平日氣吐虹霓陳振孫亦稱其天才
　　　　超逸云乾隆四十六年十月㳟校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　總　校　官　(臣/)陸　費　墀
<pb:KR4d0216_WYG_000-3a>
于湖集序¶
文章有以天才勝有以人力勝出於人者¶可勉也出於
天者不可強也今觀賈誼司¶馬遷李太白韓文公蘇東
坡此數人皆以¶天才勝如神龍之夭矯天馬之奔軼得
躡¶其蹤而追其駕惟其才力難局於小用是¶以亦時有
疎略簡易之處然善觀其文者¶舉其大而遺其細可也
若乃栁子厚專下¶刻深工夫黄山谷陳後山專寓深逺
趣味¶以至唐末諸詩人雕肝琢肺求工於一言<md:KR4d0216_SBCK_000-1b>¶一字間
<pb:KR4d0216_WYG_000-3b>
在於人力固可以無恨而概之前¶數公縱横馳騁之才
則又有間矣故曰人¶可勉也天不可強也于湖先生天
人也其¶文章如大海之起濤瀾泰山之騰雲氣倐¶散倐
聚倐明倐暗雖千變萬化未易詰其¶端而尋其所窮然
從其大者目之是亦以¶天才勝者也故觀先生之文者
亦但當取¶其轇轕斡旋之大用而不在於苛責於纎¶末
瑣碎之㣲先生氣吞百代而中猶未慊¶盖尚有凌轢坡
仙之意其帥長沙也一日<md:KR4d0216_SBCK_000-2a>¶有送至水車詩石本掛在書
<pb:KR4d0216_WYG_000-4a>
室特携堯仁¶就觀因問曰此詩可及何人不得佞我堯¶
仁時窘於急卒不容有不盡因直告曰此¶活脱是東坡
詩力亦真與相輙但蘇家父¶子更有畫佛入滅次韻水
官贈眼醫韓幹¶畫馬等數篇此詩相去却尚有一二分之¶
劣爾先生大然堯仁之言是時先生詩文¶與東坡相先
後者已十之六七而樂府之¶作雖但得於一時燕笑咳
唾之頃而先生¶之胸次筆力皆在焉今人皆以為勝東
坡<md:KR4d0216_SBCK_000-2b>¶但先生當時意尚未能自肯因又問堯仁¶曰使某更
<pb:KR4d0216_WYG_000-4b>
讀書十年何如堯仁對曰他人¶雖更讀百世書尚未必
夢見東坡但以先¶生來勢如此之可畏度亦不消十年
吞此¶老有餘矣次年公自江陵得祠東下方欲¶踐此言
未幾則已聞為馭風騎氣之舉矣¶嗚呼天不竟英雄之
志尚留莒墨兩城與¶太原餘蘖至今江流尚覺有不平
其以此¶歟天下刋先生文集者有數處豫章為四¶通五
達之衝先是先生之子同之將漕於<md:KR4d0216_SBCK_000-3a>¶此盖其責也時侍
郎莆陽蔡公屢勸之而¶竟不果信知斯文通塞亦自有
<pb:KR4d0216_WYG_000-5a>
時今閣學¶尚書公自其開府以來即曉夕在念而尚¶乃
遲遲至於今者豈不以先公後私於事¶自有次第而不
知此事亦公也盖四方學¶者渇見斯文以増壯筆端方
皆以先覩為¶快使公肯為是舉正是嘉恵學者之意豈¶
必獨認以為激乎鴒原之情而足以有歉¶哉自渡江以
來將近百年唯先生文章翰¶墨為當代獨步而此猶先
生之餘事也盖<md:KR4d0216_SBCK_000-3b>¶先生之雄略逺志其欲闢開河洛之土
疆¶復洙泗之鐘鼓者未嘗一日而忘胸中使¶其得在經
<pb:KR4d0216_WYG_000-5b>
綸之地驅馳之役則周公瑾謝¶幼度之風流其尚可挹
於千百載之上也¶而門下之鯫生何足容議論之喙哉
嘉泰¶改元之中秋門下士昭武謝堯仁序<md:KR4d0216_SBCK_000-4a>¶
<pb:KR4d0216_WYG_000-6a>
于湖集序¶
于湖先生長孝伯五嵗埀髫奉書追隨未¶嘗一日相捨
别去餘十年先生再冠賢書¶㑹于臨安時紹興癸酉也
明年魁多士又¶明年入館寖登清華孝伯亦入太學為
諸¶生無時不在左右毎見於詩於文於四六¶未嘗屬稾
和鈆舒紙一筆寫就心手相得¶勢若風雨孝伯從旁抄
寫輙笑謂曰録此¶何為從手掣去良由天才超絶得之
游¶戱意若不專以文字為事業者一日謂<md:KR4d0216_SBCK_000-4b>¶孝伯曰汝作
<pb:KR4d0216_WYG_000-6b>
一月工夫我只消一日明日¶便有用處夫所謂用者豈
章句而已哉惜¶乎天奪之速不容究其才於用大僅能
遺¶愛於六州恭聞孝宗皇帝玉音嘗興用才¶不盡之歎
使其適乗機會必有以上契聖¶心則其成就盖不止此
嗚呼大夫士有志¶當世孰不以功名自許至如先生真
有過¶人者歟别後詩文多得之耳授然不能無¶舛也朅
南昌解后王大成集大成從先生¶久先生深愛之者盡
以家藏與諸家所刋<md:KR4d0216_SBCK_000-5a>¶屬其讐校雖不敢謂全書然視他
<pb:KR4d0216_WYG_000-7a>
本則有¶間矣繼有所得當為後集云嘉泰元年十¶月旦
弟華文閣直學士朝請大夫知隆興¶府充江南西路安
撫使孝伯謹書
<md:KR4d0216_SBCK_000-6a>¶

<pb:KR4d0216_WYG_001-1a>
欽定四庫全書
　于湖集巻一
　¶　　　¶　　　　　　　¶　宋　張孝¶祥　撰
　<md:KR4d0216_SBCK_001-1a>¶　賦¶
　　　金沙堆¶
洞庭之野吞楚七澤乗秋而霽天水一色¶登髙桅以掛
席兮挿余舟之兩翼凌長風¶以破浪兮駭掀舞於一葉
横中流而北望¶兮何黄金之突兀觸白日以騰耀兮疑
<pb:KR4d0216_WYG_001-1b>
波¶神之沉宅舟人告余曰此金沙堆也壁立¶千仞衡亘
百歩靈鰲之背孤起以自暴兮¶棄方丈而不負湧青城
之玉局兮遲虚皇<md:KR4d0216_SBCK_001-1b>¶(一本作/靈皇)而來下太倉露積以弗校兮
白粲¶粲而非腐熬海波以出素兮莽既多而無¶數胡山
十丈之雪結而不復釋兮呉江八¶月之潮來而不復去
諒非目見而心識兮¶雖巧譬其焉喻客有嘆曰墼土為
城隱以¶金椎一雨之暴或傾以摧之今此沙也質¶輕而
性離得水而走得風而飛澶漫乎大¶漠之北飄流乎崑
<pb:KR4d0216_WYG_001-2a>
丘之西曷稽天之巨浸¶兮獨與此而相宜廉隅峻以特
起兮若斗¶之覆而四維潦盡不為之髙兮春既漲不<md:KR4d0216_SBCK_001-2a>¶為
之卑風揭石以拔木兮蛟鼉駕海而上¶馳捲近岸之丘
阜兮若烈火焚乎枯萁謂¶此沙既無有兮當散入於渺
瀰旦起而視¶之兮曽無毫髪之或夷豈與息壤同生兮¶
為上帝之所私將富媪之多藏兮萬寶萃¶而在兹豈女
媧五色之石兮完天漏之所¶遺將神禹治水兮聚九野
之土以補東南¶之虧豈刼火之灰兮歲既乆而莫移將
<pb:KR4d0216_WYG_001-2b>
神¶龍之攸居兮百鬼夜築而守之徴至理而¶莫得兮願
先生之予思也張子笑之曰子<md:KR4d0216_SBCK_001-2b>¶來前天地之間何所不
有逺者莫誶近或¶可取今夫積水為氷及春而澌此物
之常¶理也然凌人氏乃得而藏之堲其土使地¶氣無所
洩厚其覆使天氣不得下天且暑¶矣於是方謹而獻之
夫以一人之私猶能¶變易隂陽之度而况天地之大乎
沙之積¶不積流不流安所置論子行矣¶
　　辭
<pb:KR4d0216_WYG_001-3a>
　　　攻蚊¶
后皇嘉生物有羣些強者熊虎弱羔豶些<md:KR4d0216_SBCK_001-3a>¶畜我逺我區
以分些各保性命不相紛些¶爾獨何化以為蚊些匪強
匪弱孰使云些¶廉纎么麽毒所熏些利喙短翼飛&KR2119;&KR2119;
些¶羸腹曲脚豹成文些藏隂伏翳須日曛些¶徴類嘯族
乗惡氛些渙散揮霍絲之棼些¶縁頭撲臂來如雲些入
隟伺罅霰雪雰些¶伊伊滃滃相懽忻些噆膚吮血飽以
醺些¶前㨗甫去後亦厪些無可柰何夕及昕些¶引鏡自
<pb:KR4d0216_WYG_001-3b>
照面纈紋些客或告我祈火君些¶彼嗜臭惡憎芳芬些
謀野則獲采蕭薫些<md:KR4d0216_SBCK_001-3b>¶載暴載爇烟絪緼些儻不退聴秉
烈焚些¶如彼即墨殱燕軍些焦腸爛腹翅羽&KR2487;些¶舉徒
盡殪永不聞些凉宵大枕奏厥勲些¶豈其不仁我則慬
些當斷不斷露汝䈥些¶
　　　祭金沙堆廟¶
憺九秋之半兮絶洞庭予將歸登磊石以¶遐矚兮天水
莽而相圍鯨波浩其呼洶兮¶蛟鰐擇食以自肥盲風憑
<pb:KR4d0216_WYG_001-4a>
怒無時期兮横¶中流吾焉依舟人諗余以湖君之神靈
兮¶曰甚仁而又威若蓍龜之可信兮盍㓗齊<md:KR4d0216_SBCK_001-4a>¶而致祈嗟
余禱之既乆兮豈夫神今日之¶我違晨光杲其東升兮
破積霧之霏微凝¶秋齊之萬頃兮檣烏轉而北飛棹夫
集合¶以奏功兮若駟馬熟路而騑騑寄千里於¶一瞬息
兮才舉手而一揮如靈宮以午泊¶兮目眩積沙之輝隨
波濤以上下兮岌金¶城之巍巍信真仙之攸宅兮羗見
聞之所¶稀粉墻行樹繚以直兮鋪首鳴其朱扉儼¶帝服
<pb:KR4d0216_WYG_001-4b>
之中居兮亦班寵于厥妃來牲酒之¶雜遝兮紛滿堂之
芳菲懷沙大夫之侑食<md:KR4d0216_SBCK_001-4b>¶兮噫孰知其是非鳥喙魚服沙
鱨鰋鯉睢¶盱以列侍兮駭怪譎之裳衣葢專制楚之¶七
澤兮實參握乎天威者也由余役之既¶乆兮闕水菽於
庭闈瞻白雲以延望兮朝¶隮至乎夕暉茍利渉以遄達
兮豈妄福之¶敢希感神貺余以獨厚兮銘肺(一本/作腑)膺而¶
三欷跪陳辭而侑觴兮聊彷彿其音徽¶
　　頌
<pb:KR4d0216_WYG_001-5a>
　　　夀芝頌代揔得居士上鄭漕(并序時年/¶十九作)<md:KR4d0216_SBCK_001-5a>¶上既專任一德方内底定眷江之北昔為¶戰墟生聚教
訓十年于兹矣曰疇予寶臣¶持節以豈弟德惠為予撫
綏之百辟卿士¶再拜言漕江東臣某再考績為天下最
宜¶可上曰俞哉於是有詔華原増秩揔部淮¶南十有六
州詔下之日淮民歡呼奔走相¶告自州達之縣自縣達
之田里自田里達¶之窮巖幽谷公江東之治仁聲義氣
漸被¶於兩淮故淮民聞公之來其善如此越翌¶日歴陽
<pb:KR4d0216_WYG_001-5b>
郡東鄙樵民有得異草於松根者<md:KR4d0216_SBCK_001-5b>¶郡人張某寔公門下
士屬公誕辰甫及當¶有頌詩形容盛德廼以九月吉旦
㓗齊執¶筆為文未有緒俯而假寐若有告者曰姑¶置之
天將以芝卑女為公夀某驚悟已而¶樵民奉芝欵門曰
疇昔獲此弗之識而神¶夢謂余是葢所謂芝者天以華
原公將持¶節吾土是生靈物而為瑞且此月之十日¶則
公生之日是芝則又昭示公難老之徴¶若里人有張氏
者實公客亟歸之俾得獻¶公不者禍女神言如是我懼
<pb:KR4d0216_WYG_001-6a>
是以來某亦<md:KR4d0216_SBCK_001-6a>¶解昨者假寐若告之言盛服再拜而受之¶
信芝也一本二幹高廣有咫堅宻温潤色¶如紫玉輪囷
蓊鬰駢為七枝華葉敷芳則¶十有四藹然若卿雲捧日
燦然若竒葩豔¶春噫戲異哉未曽有也神之命公可謂
深¶切著明矣不知天之於人相去逺近而其¶物類之感
召如是其敏且速耶且以公將¶持節西州而為呈瑞則
胡不降甘露流醴¶泉異畆同穎鳯皇翔集耶不以是數
者為¶應而應以芝天意若曰芝上瑞也不春而<md:KR4d0216_SBCK_001-6b>¶華不秋
<pb:KR4d0216_WYG_001-6b>
而實不根而植翦而置之雖歴數¶千百年而猶敷腴充
實則芝非特上瑞又¶夀草也天與公瑞則余除命之後
瑞草發¶於淮西之境天與公夀則生朝之前夀草¶産於
古松之下物像昭顯决非偶然者鄉¶惟甘露醴泉嘉禾
翔鳯之來謂之祥瑞則¶可矣烏在其為夀徴也於以見
天之錫公¶富貴夀考廣大繁昌有永無極豈兩淮之¶民
獨受其福將天下生靈寔受其福豈公¶獨有其瑞將朝
廷國家寔有其瑞然則此<md:KR4d0216_SBCK_001-7a>¶芝之來所繫大矣哉謹拜手
<pb:KR4d0216_WYG_001-7a>
稽首而為之¶頌曰¶
濯濯靈芝施於古松天錫珍祥以夀鄭公¶文武鄭公其
德孔碩文正之子柔嘉維則¶天子命公汝予寶臣宣力
四方其牖我民¶公拜稽首奉天子命自西徂東惟一其
政¶孰寒而飢公衣食之孰癘而疵公藥治之¶孰獷不率
則訓則治孰姦賊民則耨則夷¶條疎節披罔亦不宜天
子命公汝有成績¶盍其歸矣箴補衮職淮堧奕奕其疆
千里<md:KR4d0216_SBCK_001-7b>¶奠國北門孰與予理在列咸咨曰公克任¶天子命
<pb:KR4d0216_WYG_001-7b>
公輟女往鎮公來之初靈芝則生¶亦以夀公寵錫百朋
蔚彼芝矣厥生孔時¶爰發其祥以公來綏蔚彼芝矣公
介眉夀¶數百千祀與國長乆神則有言芝以瑞公¶入侍
帝旁九旒升龍神則有言芝以夀公¶楚南春秋緑髪方
瞳我作頌詩式昭罔極¶誕保休徴有永無斁¶
　　樂章¶
　　　降神<md:KR4d0216_SBCK_001-8a>¶於神何司而德於木肅然顧歆則我斯福¶我祀孔時我
<pb:KR4d0216_WYG_001-8a>
心載祗匪我之私神來不來¶
　　　又¶
神兮焉居神在震方仁以為宅秉天之陽¶神之來矣道
修以阻望神未來使我心苦¶
　　　又¶
神在途矣習習以風百君後先敢一不恭¶奔走癘疫祓
除菑凶顧瞻下方消搖從容¶
　　　又
<pb:KR4d0216_WYG_001-8b>
温然仁矣熈然春矣龍駕帝服穆將臨矣<md:KR4d0216_SBCK_001-8b>¶我酒清矣我
肴烝矣我樂備矣我神顧矣¶
　　　升降壇¶
在國之東有壇崇成節以和樂式降式登¶㓗我珮服璆
琳鏘鳴匪壇斯高曷妥厥靈¶
　　　青帝位奠幣¶
物物熈熈胡為其然蒙神之休乃莫報旃¶有邸斯珪有
量斯幣于以奠之格此精意
<pb:KR4d0216_WYG_001-9a>
　　　太昊位奠幣¶
卜嵗之初我迎春旗孰克侑饗曰古宓戯¶於皇(後闕/)<md:KR4d0216_SBCK_001-9a>¶　
　
　
　
　
　
<pb:KR4d0216_WYG_001-9b>
　
　
　
　
　
　
　
　于湖集巻一
<md:KR4d0216_SBCK_001-9b>¶
<md:KR4d0216_SBCK_002-1a>¶
<pb:KR4d0216_WYG_002-1a>
欽定四庫全書
　于湖集巻二¶
　　　　　　　　　　　　宋　張孝祥　撰
　　古詩¶
　　　和何子應賦不欺室韻¶
隆興天子開千齡六龍飛天動潜鱗東嘉¶先生初召對
不欺之論驚廷臣誰令浮雲¶蔽白日脱幘歸來環堵室
巍巍烏府憶霜¶簡凛凜螭坳有椽筆魏公眼力無餘子
<pb:KR4d0216_WYG_002-1b>
與¶公周旋豈其死請公細讀不欺銘一字之¶褒如魯史¶
　　　讀中興碑<md:KR4d0216_SBCK_002-1b>¶繡綳兒啼思塞酥重牀燎香薰䕷蕪阿環¶錦韈無尋處
一夜驚眠搖帳柱朔方天子¶神為謀三郎歸來長慶樓
樓前拜舞作竒¶祟中興之功不贖罪日光玉㓗十丈碑
蛟¶龍蟠拏與天齊北望神臯雙淚落秪今何¶人老文學¶
　　　題張仲欽所藏隆茂宗畫登瀛圖¶
老隆已死畫筆枯畫歸天上人間無公從¶何處得此圖
<pb:KR4d0216_WYG_002-2a>
明眼嶺海三嘆吁天策上將¶天為徒指揮羣龍清八區
褒鄂英衛供掃<md:KR4d0216_SBCK_002-2a>¶除功成告廟金糢糊歌童舞女不願渠
乃¶此數士相為娯鐵面苦口談詩書直欲措¶世如唐虞
老隆妙手神所摹蒼頭廬兒亦¶敷腴祝公歸直承明廬
願持此道補帝裾¶
　　　題蔡濟忠所摹御府米帖¶
生前官職但執㦸身後一字萬金值當時¶雷霆不収拾
世間不復有遺逸上清虚皇¶手自擇編星為囊雲作笈
<pb:KR4d0216_WYG_002-2b>
流鈴擲火守䕶¶宻君從何處見真跡知君定通玉帝籍
太¶微垣中賜餘墨龍騰虎卧摹不得想君神<md:KR4d0216_SBCK_002-2b>¶授五色筆
江南鈎鎻腕中力釵折屋漏千¶態出整整十巻字猶濕
光彩激射海為立¶平生我亦有書癖對此戃怳心若失
口呿¶汗下屢太息十日把玩不得食作牋天公¶拜稽首
乞我此老生時一雙手為君痛飲¶百斛酒墨池如江筆
如帚一掃萬字不停¶肘¶
　　　賦王唐卿廬山所得靈璧石
<pb:KR4d0216_WYG_002-3a>
湘江竹深韶不傳后夔神禹飛上天泗濵¶之磬無人編
帝敕此寶淪深淵於乎不知<md:KR4d0216_SBCK_002-3a>¶幾千年竒形異質鬼所鐫
青虬赤虎遭縳¶纒蹙筋怒爪身攣拳自從風塵障中原
神¶物變化隨霏煙金聲玉振義不辱六丁徙¶置康廬巔
靈臺星官未知處但恠寶氣干¶霄躔王郎齋居旉淺原
飲水泣血天所憐¶空山無人下羣仙似夢非夢或告旃
捫蘿¶獨上果有得失喜而懼心茫然百夫挽取¶自包裹
解衣更買蠻兒氊緘扄不肯鄉人¶說知我好古容觀瞻
<pb:KR4d0216_WYG_002-3b>
焚香再拜屢歎息安¶得致之天子前安得致之天子前
明堂郊<md:KR4d0216_SBCK_002-3b>¶丘備宮縣調和正聲薦上帝簫勺羣慝収¶戈鋋
朝廷清明用耆哲一律四海歸陶甄¶鳯皇來儀獸率舞
復古却到虞韶邊是時¶賦公筆如椽襞牋為草登歌篇¶
　　　月之四日至南陵大雨江邊之圩¶已有沒者入
　　　鄱陽境中山田乃以¶無雨為病偶成一章呈王
　　　龜齡¶
圩田雨多水拍拍山田政作龜兆拆兩般¶種田一般苦
<pb:KR4d0216_WYG_002-4a>
一處祈晴一祈雨去年水大髙¶田熟低田不収一粒榖
只今萬錢糴一斛浙<md:KR4d0216_SBCK_002-4a>¶西排門煮稀粥聖神天子如堯湯
曰雨而雨¶暘而暘天公廣大豈有意爾自作孽非天殃¶
　　　近得一二硯示范達甫笑以為堪¶支牀也許送
　　　端州大硯作詩以堅¶其約¶
范郎紫玉餘半圭飜手作雲雨雹隨龍蛇¶起陸孔翠飛
雲収雨霽千首詩薦以文錦¶盤珠璣夜光發屋隣翁知
桂州刺史書成¶癡單車萬里日夜馳囊中已無去年錐
<pb:KR4d0216_WYG_002-4b>
欠¶此石友相娛嬉范郎笑我支牀龜忽遣致<md:KR4d0216_SBCK_002-4b>¶我重寶齎
金印如斗不願携愛此直欲忘¶朝飢君行題輿古端溪
溪石醜好紛不齊¶溪邊之人足謾欺須君眼力為辨之
更作¶萬斛之墨池為君大書十丈碑¶
　　　劉倅示崇寜上舍題名翰林其父¶也¶
崇寜天子開皇極發揮神謨詔羣辟十八¶學士天與力
攀鱗附鳯才一日翰林尚書¶古遺直不作三公奄窀穸
當時盛事刋樂¶石後五十年已今昔令我再拜三嘆息
<pb:KR4d0216_WYG_002-5a>
尚<md:KR4d0216_SBCK_002-5a>¶有之子似世德不羸其躬且赫奕¶
　　　黄升卿送棕鞋¶
編棕織蒲䋲作底輕凉堅宻穩稱趾帝庭¶無復夢絲絇
上客還同貺珠履我家江南¶山水窟日日行山勞屐齒
感君投贈欲别¶時布韈青鞋從此始亨衢知子方着脚
直¶上雲霄三萬里泰階厯盡却歸來赤舄一¶雙應几几¶
　　　贈張欽州¶
張家承平四姓侯門前列戟金成丘南來<md:KR4d0216_SBCK_002-5b>¶清貧家立壁
<pb:KR4d0216_WYG_002-5b>
但有萬巻書滿樓雲山極觀¶半空冩下有花竹秀而野
閉門讀易已三¶年樂天知命忘華顚我行湘中識此老
難¶兄莫年更枯槁從來戚畹須表勸㑹聴鳴¶珂趂朝早
衡陽小隱雖深幽去天尺五君¶無留貂蟬兠鍪何足道
君必不為猿鶴羞¶
　　　賦沈商卿硯¶
石渠東觀天尺五壁星下直圖書府琳琅¶寶鎮出三代
浩瀚簡編照千古右文儲硯¶一百九鈿匣珠囊䕶瓊玖
<pb:KR4d0216_WYG_002-6a>
有時清夜發光<md:KR4d0216_SBCK_002-6a>¶怪諸儒縱觀容拜手一収朝蹟歸故園
瓦¶池葦管塗突煙夢尋清都故厯厯起凭書¶桉空澘然
眼明見此超萬石色如馬肝涵¶玉質白圭之玷尚可磨
澁不拒筆滑留墨¶摩挲太息不自已呼兒汲甘為湔洗
天遺¶至寶瑞吾子要與詞林壯根柢子行飛鶱¶為時須
西清承明有佳除収功翰墨儻乞¶我田間自抄種樹書¶
　　　大雨呈同行諸公¶
我舡千斛初甚遲上灘下灘風薄之百夫<md:KR4d0216_SBCK_002-6b>¶撐挽才得過
<pb:KR4d0216_WYG_002-6b>
水淺舟大行無期同來賔客¶笑鈍滯一葉自買如鳬鷖
瞥波急漿亂藻¶荇瞬息不見飈車馳忽然昨夜雷雨作
黒¶雲頹山風巻壑龍門春漲魚鼈亂牛渚宵¶明鬼神惡
蓬飜䌫斷泊不得客只一身無¶處着長年絶呌客驚起
一浪先掀半舡水¶囊衣漂盡到巾屨一夜奔忙沙石裏
我時¶甘寢殊不覺但怪颼颼風到耳起來呼酒¶自勞苦
水滿凉生差可喜鄉來笑者今却¶悲人生淹速那能知
明朝轉柁我舡快喚<md:KR4d0216_SBCK_002-7a>¶客同舡莫嫌隘
<pb:KR4d0216_WYG_002-7a>
　　　呉城阻風¶
呉城山頭三日風白浪如屋雲埋空北來¶大舸氣勢雄
車㠶打鼔聲韸韸我舡政爾¶不得去跼促沙岸如鳬翁
長年三老屢彈¶指六月何曽北風起由來官儂多齟齬
世¶不汝諧神亦爾我愧此言呼使前順風逆¶風皆偶然
皇天廣大豈有意想汝嗔喜庸¶非偏瓶中有粟囊有錢
與汝飽飯姑留連¶
　　　金沙堆<md:KR4d0216_SBCK_002-7b>¶
<pb:KR4d0216_WYG_002-7b>
玻璃盆中金作堆葯房桂棟中天開洞庭¶無底蛟蜃惡
君不喚我那能來旁舡守風¶四十日我行昨夜到磊石
山頭望君乞柸¶珓僮僕歡呼得頭擲二更南風轉旗脚
打¶鼓開舡曉星落秋光浄洗八百里亭午投¶君廟前泊
斬牲釃酒報君德君今清都豈¶其食聊須醉飽撐舡儂
明日依舊行南風¶
　　　欲雪¶
欲雪未雪天糢糊凍行沙尾鶬鴰呼北風¶刮耳立不住
<pb:KR4d0216_WYG_002-8a>
更騎鈍馬穿枯蘆兩生憐我<md:KR4d0216_SBCK_002-8a>¶意不舒江頭三日占檣烏
髙堂明朝置安¶輿買羊沽酒償勤渠¶
　　　鑑湖納凉¶
鑑湖周圍三百里極目平波清到底荷花¶嵗乆生滿湖
人來採蓮唱歌起賀家千頃¶水雲鄉六月荷花風最凉
短楫輕舟來斷¶續山横曉月正蒼蒼¶
　　　和沈教授子夀賦雪三首¶
北風吹來燕山雪十萬王師方浴鐡風纒¶熊虎靈旗静
<pb:KR4d0216_WYG_002-8b>
凍合蛟龍寶刀折何人夜縳<md:KR4d0216_SBCK_002-8b>¶呉元濟我欲從之九原隔
東南固自王氣¶勝西北那憂陣雲結豈無祖逖去誓江
已¶有辛毗來仗節¶
　　　又¶
今年米貴更風雪破屋荒凉冷於鐵道人¶三日不出門
卧聴欹簷竹枝折髙吟忽送¶三十韻覿面未覺千里隔
此公也自可憐¶人家徒四壁衣鶉結君不見漢時蘇子
卿¶窖中齧氈終持節
<pb:KR4d0216_WYG_002-9a>
　　　又<md:KR4d0216_SBCK_002-9a>¶天公作劇已三白刮面東風利如鐵只今¶斗米錢數百
更說流民心欲折邊人打圍¶涂塘北煙火穹廬一江隔
陛下宵衣甚焦¶勞微臣私憂長鬰結爾曹忍凍不足說
我¶輩何時立竒節¶
　　　鄱陽使君王龜齡閔雨再賦一首¶
老農歌舞手作拍一雨紛紛稻花折去年¶秋田旱政苦
使君隨車有甘雨旁州不熟¶我州熟至今中家有藏榖
<pb:KR4d0216_WYG_002-9b>
地碓舂秔珠滿¶斛老農左餐仍右粥使君行矣伊佐湯
緝<md:KR4d0216_SBCK_002-9b>¶熈和氣無常暘豈徒一雨潤九榖要為萬¶物除千殃¶
　　　喜晴賦呈常守葉夢錫¶
使君憂民出至誠欲晴未晴天所矜白衣¶老人無逢迎
香火未収東方明指揮六龍¶扶日行羣隂巻盡見太清
女擷柔桑男趂¶耕熈熈和氣滿春城去年嵗事已如許
田¶頭試聴老農語淛西更着五日雨麦根爛¶盡種不土¶
　　　七夕<md:KR4d0216_SBCK_002-10a>¶
<pb:KR4d0216_WYG_002-10a>
去年永州逢七夕今年衡州逢七夕往來¶不敢怨道路
迎送但知慚吏卒年年七夕¶有定時我行屬天那得知
東西南北㑹逢¶汝但願強健無所苦¶
　　　謝劉恭父玉潭月色真石室之賜¶
玉潭月色冽以清石室千里猶典刑何人¶遺我雙玉瓶
武夷先生翰林卿約束風雨¶驅雷霆長鯨夜吸川為傾
明朝風止醉不¶醒扁舟徑度君山青¶
　　　從張欽夫覔紙<md:KR4d0216_SBCK_002-10b>¶
<pb:KR4d0216_WYG_002-10b>
蜀江擣麻色勝玉百金才能致一幅君家¶入則充棟宇
再拜未肯乞纎粟為君破慳¶作此詩擔囊揭篋應有時
比鄰寒亡忌唇¶齒君但勤渠送川紙¶
　　　幽興¶
海涵大隂日西墜畫角一聲城欲閉柴門¶關上濯足眠
萬事不如高枕睡睡鄉廣大¶能我容兀兀騰騰興莫窮
推枕起瞻河漢¶曉月明庭竹響清風¶
　于湖集巻二
¶
<md:KR4d0216_SBCK_003-1a>¶
<pb:KR4d0216_WYG_003-1a>
欽定四庫全書
　于湖集巻三¶
　　　　　　　　　　　　宋　張孝祥　撰
　　古詩¶
　　　麒麟硯滴分韻得文字¶
素王西狩麟筆削昌斯文茂陵一角獸妙¶語聞終軍壯
哉筆硯間英姿欲拏雲名參¶龜龍瑞威掃狐兔羣豈獨
濡毫端政爾清¶塵氛㑹當獻君王玉殿春夜分輸冩脑
<pb:KR4d0216_WYG_003-1b>
中¶竒恩波被無垠¶
　　　諸公分韻躡冒頓之區落焚老上¶之龍庭得老
　　　庭字<md:KR4d0216_SBCK_003-1b>¶横槊能賦詩下馬具檄草忠義乃天賦勲¶名要時早龍
卧南陽客鷹揚渭濵老當其¶尚棲遲衆或輕潦倒風雲
㑹相遇氛祲當¶獨掃鳯皇翔千仭駑馬顧棧皁士為一飽¶
謀懸知不同道¶
　　　又
<pb:KR4d0216_WYG_003-2a>
呉甲組練明呉鈎瑩青萍戰士三百萬猛¶將森列星揮
戈却白日飲渴枯滄溟如何¶天驕子敢來擾典刑嗚呼
三十年中原失¶翰屏陛下極涵容宗祊甚威靈邊氓爾
何<md:KR4d0216_SBCK_003-2a>¶知不靖心未寜囊血規射天蒼蠅混驚霆¶佛狸定送
死榆關不須扄彼勢看破竹我¶師真建瓴便當収咸陽
政爾空朔庭明堂¶朝玉帛劒佩鳴東丁八章車攻詩十
丈燕¶然銘我學益荒落尚可寫(一本/作紀)汗青¶
　　　椰子酒榼
<pb:KR4d0216_WYG_003-2b>
獞人生南方託家碧山崖採擇供貢篚扶¶持上天街愧
此愿慤姿欲售乆未諧道傍¶麹先生風味故自佳逢渠
即傾蓋輸冩能¶開懷刮削出光彩規繩去欹&KR0992;金玉豈
足<md:KR4d0216_SBCK_003-2b>¶貴膠漆眞吾儕客來有嘉招二士往必偕¶婆娑止坐
隅供饋煩金釵獞人雖木強醇¶德真無涯虚心實其腹
居然外形骸微物¶幸見用棄置理則乖毛頴有封國陶
匏薦¶欽柴大藥起世痾炮燔及根荄願子自洗¶濯勿受
塵埃埋暇日肯相從醉經坐高齋
<pb:KR4d0216_WYG_003-3a>
　　　赭山分韻得成葉字¶
昨日一尺雪今朝十分晴杲日上積雪光¶若虹氣升江
平鏡新磨地逈玉琢成赭山¶有令色令我白眼青借馬
屋東家喚客踏<md:KR4d0216_SBCK_003-3a>¶層氷冒貂挾裘茸石路五里平竹樹紛
掩¶冉珠幢間霓旌野僧不慣客倉皇門前迎¶屋古少完
壁堂虚有危登石上迹宛宛山¶腰塔亭亭刼火偶不燒
百年費支撐我有¶一尊酒高處得細傾諒非無事飲憂
國空¶含情長歌眇寥廓歸路已戴星
<pb:KR4d0216_WYG_003-3b>
　　　又¶
萬生紛不同宿昔有定業哀哉彼遷民苦¶事乃稠疊纍
纍庭際炊采采澗底葉問渠¶胡為來悲淚不盈睫連年
避兵亂生理安<md:KR4d0216_SBCK_003-3b>¶可說今年更倉皇芻藁亦焚刼扶持過
江¶南十口四五活斗米六百錢蒹旬又風雪¶前時詔書
下振廪要周浹聖主甚哀矜我¶曹空感咽願今兵革罷
復得理歸楫傳聞¶菰蒲中相殺血新喋本是耕田農飢
寒實¶敺脅須公語縣吏早與支米帖
<pb:KR4d0216_WYG_003-4a>
　　　重入昭亭賦十二韻¶
我本山中人對山輒忻然蹉跎落世網欲¶去常拘牽蒼
鷹着珠韝側腦思高騫青絲¶絡奔驥擺脱意乃便抑鬰
不自聊沉㝠向<md:KR4d0216_SBCK_003-4a>¶誰宣長懷昭亭山積翠摩青天下有千
柱¶宮突兀數百年往者雪中游羣峯玉囬旋¶飛閣出木
末下睨春無邊堂中二老人龍¶象開法筵炯炯月在空
浩浩海納川應庵¶黙無言妙處心已傳如庵説千偈微
辭諦¶真詮静極炷爐熏對床且安眠更欲捐冠¶簮一簞
<pb:KR4d0216_WYG_003-4b>
寄三椽此志竟不遂緇塵亂歸韉¶今朝復何朝却望山
中煙縹緲見樓觀鍾¶梵聲清圓我携九節笻飛歩雲蘿
巓¶
　　　登馬氏永寜閣和朱漕元順分韻<md:KR4d0216_SBCK_003-4b>¶佛宮昔誰營猶挾葢世氣應慚割據醜稍¶識苦空味重
簷隱白日隆棟湧金地耽眈¶壁間像尚可將千騎鄉來
歌舞處荒棘擁¶城雉惟此悲願成厯刧更興起横撞鍾
萬¶石妙響警昏醉憶當風雪辰兹事實經始¶老僧喜成
<pb:KR4d0216_WYG_003-5a>
就膜拜顙有泚喚客饌伊蒲齋¶房頗深䆳空巖才跬歩
不往獨何謂徑携¶雙竹杖脚力勇難制繡衣兩使者風
誼我¶所畏相逢瘴海上此樂豈天惠山林與心¶㑹風月
可回施聊乗簿書隙&KR0184;此一日費<md:KR4d0216_SBCK_003-5a>¶摩挲水邊石勝處欲
專美不用濡漆書公¶詩即行記¶
　　　再用韻呈仲欽元順¶
今時朱仲欽文字有竒氣潜幽覩天奥雋¶永得古味袖
手閱世紛虚心餘樂地那持¶瘴野節不從羽林騎埋輪
<pb:KR4d0216_WYG_003-5b>
吾宗英補衮五¶色雉去年對延英御坐再三起憂民甚
已¶溺稽古乃心醉天衢行日月發軔從此始¶㑹當紀鴻
業我筆墨先泚相期並徴詔禁¶殿直清䆳尚憶此追游
班中語相謂我懷<md:KR4d0216_SBCK_003-5b>¶江湖去初服反芰制閑邊静成趣岐
路險¶多畏此事屬兩君它年儻終惠長篇起予¶病妙語
充法施調髙和難工初學慚紙費¶郊原春無數風日極
清美已遣具方舟重¶游更須記¶
　　　贈江清卿
<pb:KR4d0216_WYG_003-6a>
吾友林少穎讀書不計屋抄書手生繭照¶書眼如燭往
時羣玉府上直對床宿夜半¶聞吾伊我睡已再熟此君
抱髙節雪栢映¶霜竹造物乃兒戲卧病在空谷尚能作
手<md:KR4d0216_SBCK_003-6a>¶書寄我成一束我懶更愧渠終嵗不報復¶今來見江
子少穎儼在目不必不如師惟¶子肖甚速持身嚴法律
自愛比氷玉學官¶冷徹骨三月食無肉危坐談仁義口
吻若¶布榖時能從我㳺騎馬踏溪渌定自我輩¶人胷次
不碌碌惟皇開洪業大厦非一木¶豈有梁棟姿而今乆
<pb:KR4d0216_WYG_003-6b>
淹辱願子益寵珍即¶日馬首北我懷山林去掃迹混樵
牧躬耕¶得薄少持用供水菽稍逺聲利場真勝萬¶鍾禄
但恨與子别醉語成諄複因書寄少<md:KR4d0216_SBCK_003-6b>¶穎以冩我心曲¶
　　　和蔡濟忠天字韻¶
憶我初識君屈指今七年鹽車着騏驥駑¶蹇紛爭先謂
當對清閒帝席半夜前稍使¶修世官復近尺五天如何
尚朱紱亦墮嶺¶海邊前山春色多佳樹午隂圓散策履
幽¶徑方州下長川心目得開明語笑為芳鮮¶但恨暝色
<pb:KR4d0216_WYG_003-7a>
至不得窮攀援尚欲夜然犀下¶照蛟龍淵清遊渺灘繼
歸夢蒼山巔須君¶換鵝帖更叙山隂賢<md:KR4d0216_SBCK_003-7a>¶　　　考試呈周茂振舍人陳季陵國正¶
胷中五斗棘厭此十日讀紛然湘羅帕猶¶作春笋束先
生擇法眼一閱不再復探囊¶得至寶毎出輙驚俗孟公
更超絶涇渭飽¶渟滀從容了官事繭紙唾珠玉鄙夫聞
道¶晩衡鑑恐不足冥搜夜無寐慚愧費官燭¶何時即三
昧屈指社甕熟秋容日夕好應¶到堂前菊
<pb:KR4d0216_WYG_003-7b>
　　　和子雲白蓮¶
仙人玉歩搖佛子白練衣新粧水底明素<md:KR4d0216_SBCK_003-7b>¶手風中揮盈
盈夜露光灔灔秋江肥寒月¶分好色朝霞借餘輝遥聞
功德水盡洗幻¶化非惟此妙花幢坐受諸天圍鄉來孤
山¶遊未覺所見稀零落塞草邊相逢故依依¶結實須及
早要令飽霜威采剥登君盤勿¶嫌此么微¶
　　　與趙李二同年夜飲有懷石使君¶惠叔¶
佳月乆不見忽見如故人清風何方來過¶我孤竹君我
<pb:KR4d0216_WYG_003-8a>
有一尊酒政為二子斟㑹此<md:KR4d0216_SBCK_003-8a>¶風月宵更覺語笑新北城
石先生欲喚不¶敢頻坐上欠此客長懷渺無津南方鳯
之¶徒瑞世五色文鐵石賦梅花一洗瘴海氛¶臺家須貢
珍我欲列九閽且補諫官闕日¶酌白獸尊¶
　　　金沙堆廟有曰忠㓗侯者屈大夫¶也感之賦詩¶
伍君為濤頭妬婦名河津那知屈大夫亦¶作主水神我
識大夫公自托腑肺親獨醒¶梗羣昏聚臭醜一薫瀝血
摧心肝懷襄如<md:KR4d0216_SBCK_003-8b>¶不聞已矣無柰何質之雲中君天門開
<pb:KR4d0216_WYG_003-8b>
九¶重帝曰哀汝勤狹世非汝留賜汝班列真¶司命馳先
驅太一諏吉辰翩然乗回風脫¶迹此水濵朱宮紫貝闕
冠珮儼以珍宓妃¶與娥女修㓗充下陳至今幾千年玉
顔凜¶如新楚人殊不知謂公果沉淪年年作端¶午兒戲
公應嗔¶
　　　詠雪¶
東皇携春來屬車載霓裳回風作妙舞雜¶珮鳴珠璫千
官玉笋班再拜稱瑤觴酒罷<md:KR4d0216_SBCK_003-9a>¶各分瑞圭琮粲琳琅浩蕩
<pb:KR4d0216_WYG_003-9a>
涵濡恩一笑徧¶八荒塵埃得湔洗焦枯亦輝光偉哉造
化¶力天地為翕張功成了不居杲日天中央¶
　　　題朱元順浯溪圖¶
去年過浯溪王事有期程夜半度湘水但¶見天上星平
生中興碑夢入紫翠屛已辦¶北歸時十日窮攀登今朝
復何朝忽此短¶軸横厯厯眼中見湘山無數青白雲著
山¶腰樓閣秋氣明便欲扶短䇿下濯滄浪纓¶主人山水
仙妙處心自評元顔骨已冷千<md:KR4d0216_SBCK_003-9b>¶載交葢傾賞音寄幅紙
<pb:KR4d0216_WYG_003-9b>
益見忠孝情題詩¶疥公畫託我不朽名¶
　　　寄題向彦績使君采菊堂¶
使君天資高夙昔事幽屛長懷渺丘壑餘¶習謝鍾鼎東
籬羲皇人槁死骨已冷凄其¶千載後妙處一笑領髙堂
娯白髪兄弟極¶整整不須南陽泉壽與日月等¶
　　　止酒¶
飲酒見真性此酒不可止一飲病三日止¶酒寜獲已飲
酒有别腸勸酒無惡意既因<md:KR4d0216_SBCK_003-10a>¶酒成病那識酒真味將軍
<pb:KR4d0216_WYG_003-10a>
罵不敬次公醒¶而狂破面棖觸人不如持空觴人言我
止¶酒似是遣客計但使客常滿客醉我亦醉¶
　
　
　
　
　
　
<pb:KR4d0216_WYG_003-10b>
　
　
　
　
　
　
　
　于湖集巻三
<md:KR4d0216_SBCK_003-10b>¶
<md:KR4d0216_SBCK_004-1b>¶
<pb:KR4d0216_WYG_004-1a>
欽定四庫全書
　于湖集巻四¶
　　　　　　　　　　　　宋　張孝祥　撰
　　古詩¶
　　　昨日極暑今日極寒¶
昨日火流金今日風折膠昨着練布衣今¶衣弊緼袍赤
帝與𤣥㝠凛凛隔一宵聊將¶擁爐適換此揮箑勞氷炭
欲盈懷炎凉不¶崇朝幻生過隙駒是身九牛毛等是一
<pb:KR4d0216_WYG_004-1b>
寒¶暑胡為自談嘲萬法從心生心静境亦消¶悟此本來
無絺綌同狐貂還當隱吾几試¶聴萬竅號<md:KR4d0216_SBCK_004-2a>¶　　　初得愛巖¶
高巖劃天門仄徑通乳穴隈堆青螺髻嵽¶嵲白玉闕外
有虎豹蹲中恐蛟蜃蟄東榮¶俯雷電西出挾日月萬壑
生悲風六月不¶知熱但覺駭心目未易紀筆舌平生山
水¶趣嶺海最竒絶洞府二十四未厭屐齒折¶晩乃得游
此餘地皆僕妾同來六七士嗜¶好頗相躡舉酒酹山神
<pb:KR4d0216_WYG_004-2a>
慰汝乆湮滅¶
　　　與邵陽李守二子用東坡韻¶
兩李有佳句氷雪洒肺肝清越石在懸圓<md:KR4d0216_SBCK_004-2b>¶熟珠走盤我
家十二樓下俯千仞湍誰掣¶白玉𤨏借與二子看臨風
度長篴瘴海為¶清寒卻立望九州隘陿非所安便欲馭
長¶鯤九萬扶搖摶神山在吾牖弱水空瀰漫¶回首五千
刼不費一指彈絶笑塵中年攝¶提與涒灘¶
　　　奉送李彦國還廬陵
<pb:KR4d0216_WYG_004-2b>
李生來嶺南自挾書一束食簞寄蕭寺吃¶吃晝夜讀餘
子讓頭角文作飜手速小試¶不盡能它日真可卜里中
老仙伯曽對玉<md:KR4d0216_SBCK_004-3a>¶堂宿髙節老彌厲名葢斗南北掖垣我
畏¶友不愛萬鍾禄巻藏一丘下勲業所迫逐¶子歸問道
要儲作飢嵗榖富貴偶然耳吾¶欲子金玉¶
　　　暑甚得雨與張文伯同登禪智寺¶
老火陵穉金聚作三日熱舟行湘江上蒸¶煮到魚鼈黒
雲起東北一震山石裂不知¶雨來處但見風巻葉銀河
<pb:KR4d0216_WYG_004-3a>
倚天㵼髙浪舞¶飛雪只聴打蓬聲已覺凉意愜岸傍古
佛¶屋樓殿頗嵽嵲不辭衝泥去一看雨脚闊<md:KR4d0216_SBCK_004-3b>¶吾宗紫巖
客窮苦志不懾自我來浯溪奔¶走已旬浹我懶乆廢學
愧子來挈挈相携¶得偉觀為子熾然說願子領話頭吾
今指¶標月¶
　　　丙戌七夕入衡陽境獨游岸傍小¶寺¶
七年暑中行道路萬里賖今夕已七夕我¶猶在天涯繫
舡蒼石根人影散晩沙上岸¶是修竹仄徑如行虵茅屋
<pb:KR4d0216_WYG_004-3b>
四五間往昔佛¶所家經禪劫火盡舊觀初萌芽墻疊古
瓦<md:KR4d0216_SBCK_004-4a>¶盆僧披破袈裟喜聞拄杖聲掃地自㸃茶¶何以為我
娯氷雪汲井花一洗十日渴分¶凉到童髽盈盈牛女期
不着雨洗車踈星¶銀漢動新月玉鈎斜更呼老奚官巻
蘆作¶鳴笳莫驚潭中龍聊起棲樹鵶¶
　　　福嚴(丙戌七月/)¶
行行山益髙所見益以竒煮茶南臺寺更¶上千級梯道
傍古時松閱世心已灰不與¶嵗月競况受霜雪威路回
<pb:KR4d0216_WYG_004-4a>
聞鐘聲寶刹隱¶翠微排空冩金碧刓石著栱枅門前兠
率<md:KR4d0216_SBCK_004-4b>¶橋刼火昔所遺神龍厭庳陋一炬然枯萁¶譚笑舊觀
還殿柱百尺圍老禪七十餘髙¶與此山齊大屋貯龍象
空巖走金犀齋盂¶細細參至味無鹽醯頗聞三生藏中
有萬¶寶齎佛牙舍利湧貝葉旁行稀剖蚌慈相¶尊破匣
血縷飛稽首所願觀為洗往昔非¶却尋上山路擬看浴
日池急雨忽留人吾¶其少須之¶
　　　湖湘以竹車激水秔稻如雲書此¶能仁院壁<md:KR4d0216_SBCK_004-5a>¶
<pb:KR4d0216_WYG_004-4b>
象龍喚不應竹龍起行雨聨綿十車輻伊¶軋百舟櫓轉
此大法輪救汝旱嵗苦横江¶鎻巨石濺瀑疊城鼔神機
日夜運甘澤髙¶下普老農用不知瞬息了千畆抱孫帶
黄¶犢但看翠浪舞餘波及井臼舂玉飲酡乳¶江呉誇七
蹋足蠒腰背僂此樂殊未知吾¶歸當教汝¶
　　　贈黄司法¶
吾友黄升卿乃是天下士阿翁苦硬節御¶坐留諫紙辛
勤教其子不但為科第一官<md:KR4d0216_SBCK_004-5b>¶法曹掾整整老胥忌吾行
<pb:KR4d0216_WYG_004-5a>
桂嶺南所得但¶吾子願渠自愛惜窮達初不計功名儻
來¶耳期子以千嵗¶
　　　宵征¶
畏暑倦長道呼童戒宵征三更渡前溪溪¶水清且鳴舟
人自相喚炬火如疎星俯視¶亂石多仰見北斗横微微
白露下磔磔宿¶鳥驚竹輿出林薄十里月漸明光采散
草¶木凉意侵冠纓¶
　　　汎湘江<md:KR4d0216_SBCK_004-6a>¶
<pb:KR4d0216_WYG_004-5b>
十日行湘江湘水清而温不療亭午渴却¶憶土井渾道
傍古刹竿着屋髙樹根飛泉¶出山腹甘冷氷瓶盆何止
解百憂一洒塵¶埃昏設供者誰與稽首兩足尊¶
　　　上封寺¶
七月十五夜我在祝融峯與世隔幾塵上¶天通九重手
取白玉盤納之朱陵宮羣山¶羅豆登萬籟酣笙鏞盡酌
五湖水勸我酒¶一鐘為君賦長言寫向西北風(一作為/君長言)
(謡寫向/東南風)
<pb:KR4d0216_WYG_004-6a>
　　　岸傍偶得木犀<md:KR4d0216_SBCK_004-6b>¶天公不求金富媪不復藏居然土同價散¶作草木芳英
英園中葵一心傾太陽采采¶籬下菊令汝壽命康惟此
木之犀更貯萬¶斛香雄姿傲霜雪鱗甲森青蒼三賢鼎
足¶立正色凛相望豈比桃李徒紅紫紛披昌¶聊息貪者
心來上君子堂嵗晩從我遊寘¶汝兄弟行¶
　　　王弱翁與余相遇漢口賦古意贈¶别¶
我舡行荆江厭此江水渾北風知人意引<md:KR4d0216_SBCK_004-7a>¶着清漢濵漢
<pb:KR4d0216_WYG_004-6b>
濵有佳人心與漢水白渉江¶弄秋葉喚客踏明月明月
永相望佳人不¶可忘期君以千年珮我明珠璫¶
　　　贈朱逺遊¶
逺遊何方來峩峩古衣冠袖中三百篇貯¶月白玉盤溪
清石瀨急雪凍銅壺乾有如¶山澤仙外瘠中氣完便合
朱絃彈細着青¶瑶刋懷哉人未識飛歩江風寒¶
　　　和張欽夫尋梅¶
寒梅本無心適與春風期孤根擢嵗晚桃<md:KR4d0216_SBCK_004-7b>¶李更媢之取
<pb:KR4d0216_WYG_004-7a>
我碧玉壺薦此白雪枝故人¶不可寄耿耿空自竒故人
隔湘江獨立知¶者稀采香正滋蘭忍饑不食薇拏舟許
過¶我此約不可違江南煙雨村願與子俱歸¶
　　　黄龍侍者本髙覔詩¶
髙禪本儒冠誰令着伽黎勞渠千里來贈¶我一巻詩句
法有源流人物乃清苦不用¶追九僧政須越諸祖君家
寒巖師今代僧¶中龍持此送君行更去問乃翁¶
　　　題濁醪賦後<md:KR4d0216_SBCK_004-8a>¶(并序/)
<pb:KR4d0216_WYG_004-7b>
　　仇君在長沙未嘗出門養丹火三十¶年不惜分人
　　屢起死又善釀山東酒¶李卿寶文所為賦濁醪也
　　此軸留余¶所半載其猶子洪自長沙來荆州求¶跋
　　乃書一詩併歸之幸呈似南軒先¶生或肯同作¶
仇公昔釣璜乃得丹竈術閉門養真火㔶¶甕釀新秫酒
熟分四鄰丹成活千人窮巷¶不改樂一室長如春我知
酒中仙嵗晚當¶得度乗雲見東皇請誦濁醪賦<md:KR4d0216_SBCK_004-8b>¶　　　屢登横舟欲賦不成阻風漢口廼¶追作寄趙富
<pb:KR4d0216_WYG_004-8a>
　　　文楊齊伯¶
已過漢陽岸却望横舟山秀色挹不盡西¶風將夢還我
昔登横舟最愛漢陽樹横舟¶今不見樹色只如故公舟
在青㝠我舟一¶浮蘋闌干試拍手我亦同舉酒¶
　　　棲真寄南康錢守¶
憶昔姑蘇臺實與君子别一别已六年音¶書間何闊我
行半天下塵土汙須髪君亦¶抱艱棘衣袂洒清血今日
復何日相望一<md:KR4d0216_SBCK_004-9a>¶山隔我領通𤣥府乃在廬山北君宦山
<pb:KR4d0216_WYG_004-8b>
之¶南兵衛森畫㦸無由接杯酒但可共明月¶作詩付郵
筒聊復寄消息¶
　　　黄子餘自海昬見予於九江欲行¶為賦此詩¶
昔我初識君乃在潯陽城卻數已十年此¶地還見君積
雨楚水髙落日淮山明我病¶不舉酒何以娛佳賔我行
不可留明復與¶君别悠悠千里情還當付明月¶
　　　勸范東叔飲<md:KR4d0216_SBCK_004-9b>¶今代太史公四海范氏門斯文十世澤斑¶斑被諸孫我
<pb:KR4d0216_WYG_004-9a>
識叔西父白玉比粹温今來¶見令弟俊氣百馬奔一第
溷子耳勿愧而¶家尊臨分無多言更酌老瓦盆¶
　　　留題彭澤故縣修真觀¶
五月問修途今日一百里莫投彭澤縣愧¶此邑中士古
觀官道傍借榻暫少憇折腰¶向道士乞我五斗米聊為
奴僕飯明日更¶早起(一本作借榻容少休髙/林度清風似為客子謀)¶
　　　湘中館<md:KR4d0216_SBCK_004-10a>¶雲去月在沙潦淨秋滿川北斗掛落木西¶風送歸船去
<pb:KR4d0216_WYG_004-9b>
年過湘中夜半投馬鞭篝燈¶洗塵土所見只屋椽雞鳴
問前途殘夢兀¶擔肩那知䦨干外有此山水妍微微清
露¶溥稍稍明河偏孤光耿自照靜極忻所便¶身世兩悠
然吾其遂飛仙¶
　　　中隱¶
吾家中隱君才比萬斛泉短小精悍姿一¶劒當雄邊去
年郴州賊俯視衡嶽顚君從¶襄陽來孤忠作戈鋋譚笑
百雉安淨洗湖<md:KR4d0216_SBCK_004-10b>¶嶺煙謂當醻王勲金印如斗懸言歸遽
<pb:KR4d0216_WYG_004-10a>
如¶許此意誰為宣小隱即居山大隱即居㕓¶夫君處其
中政爾當留連早晩有詔書喚¶君逺朝天欲為中隱遊
更着三十年¶
　　　贈師永鍚併簡子西文潜¶
永錫西方來持論乃據正徤飯不飲酒自¶詭作縣令我
已識淮父但未見伯渾林林¶三珠樹知是難弟昆上方
顧中原有君但¶無臣豈有千里足而令走踆踆願子徑
入¶關請對通明殿此事定在我不必問和戰<md:KR4d0216_SBCK_004-11a>¶
<pb:KR4d0216_WYG_004-10b>
　
　
　
　
　
　
　
　于湖集巻四
¶
<md:KR4d0216_SBCK_005-1a>¶
<pb:KR4d0216_WYG_005-1a>
欽定四庫全書
　于湖集巻五¶
　　　　　　　　　　　　宋　張孝祥　撰
　　古詩¶
　　　萍鄉境上有驛傍有老杉餘百本¶余過而愛之
　　　驛無名余名之曰愛¶直而為之詩又以告邑大
　　　夫趙君¶公廪曰使繼自今為令者幸如君¶之賢
　　　也則此杉長存不然將斧斤¶斯民以自封植於
<pb:KR4d0216_WYG_005-1b>
　　　杉何有¶
此杉已百年林立官道側鬼神所訶䕶斤¶斧不敢迫愛
此遺直姿凛凛有正色未云<md:KR4d0216_SBCK_005-1b>¶支大厦聊以䕃行客作詩
調令尹為我驛¶壁刻但使杉長存懸知令清白¶
　　　遊千山觀¶
朝遊七星巖莫上千山觀東西兩竒絶勢¶略嶺海半長
江寫縑素疊嶂俯杯桉中有¶萬雉城鐵立不可玩伏龍
起行雨老樹舞¶影亂衝風挾驚電意恐崖谷斷路懸石
<pb:KR4d0216_WYG_005-2a>
磴¶滑衆客紛駭汗嵌空偶自託發若鳥集灌¶須㬰便開
霽杲日麗清漢卻坐山巔亭容¶我烏幘岸長懷付尊酒
别語不容判㑹須<md:KR4d0216_SBCK_005-2a>¶九垓外與子期汗漫¶
　　　庚辰二月夜雪¶
夜半雨鳴廊晨起雪暗空不減臘月寒故¶作昨日風融
銀擁山腰飛花滿裘茸辦此¶了不難咳唾煩天工纎織
園中花一夕無¶光容凛凛庭下松巍然兩蒼龍¶
　　　張欽夫笋脯甚佳秘其方不以示¶人戲遣此詩
<pb:KR4d0216_WYG_005-2b>
使君善食笋笋脯味勝肉秘法不肯傳閉¶門課私僕君
不見金谷饌客本萍虀豪世<md:KR4d0216_SBCK_005-2b>¶藉此真成癡但令長須日
致饋不敢求君¶帳下兒¶
　　　䝉和荅益竒輒復為謝¶
齋厨極蕭條晩食以當肉公來共蔬盤留¶語輒更僕平
生懲沸仍吹虀欲了官事渠¶能癡何時竟作淮南歸擊
鮮校獵從廬兒¶
　　　張欽夫送笋脯與方俱來復作
<pb:KR4d0216_WYG_005-3a>
笋脯登吾盤可使食無肉鮭腥辟三舍棕¶栮乃臣僕書
生長有十甕虀却笑虎頭骨¶相癡得君新法也大竒且
復從游錦綳兒<md:KR4d0216_SBCK_005-3a>¶　　　勸農以湘波不動楚山碧花壓䦨¶干春晝長為
　　　韻得干字¶
積雨已連月長沙尚春寒今朝定何朝喚¶客來江干問
訊湘西寺霧重江漫漫聊須¶萬斛舟渡此千尺湍老松
如相迎翠落頭¶上冠却望城中花寶髻埀珠鬘勤農有
<pb:KR4d0216_WYG_005-3b>
故¶事般樂非所安薄晩㑹春園老稚隨馬鞍¶彘肩侑尊
酒呼喚來同盤從容及鄙事爾¶汝開心肝我是耕田夫
偶然此為官飽不¶知稼穡愧汝催租瘢願言各努力長
年好<md:KR4d0216_SBCK_005-3b>¶相看¶
　　　陳仲思以太夫人髙年奉祠便養¶卜居城東茅
　　　屋數間澹如也移花¶種竹山林丘壑之勝湘州
　　　所無食¶不足而樂有餘謂古之隱君子若¶仲思
　　　者非耶乾道戊子六月某同¶張欽夫過焉裴回
<pb:KR4d0216_WYG_005-4a>
　　　彌日既莫而忘¶去欽夫欲專壑買鄰欽夫有詩
　　　某¶次韻¶
平生交游中此士故耐乆不折為米腰頗<md:KR4d0216_SBCK_005-4a>¶袖斵輪手卜
居並東郭草草宮一畆日課¶種樹書箋題徧窻牖花草
當姬妾松竹是¶朋友上堂娯偏親家飯隨野蔌客至即
舉¶詩興來亦沽酒清溪遶屋角髙木老未朽¶翻翻荷見
背戢戢魚駢首幽觀天所藏勝¶踐我獨後不因南軒君
兹遊幾時有為君¶便買鄰溪南好岡阜我喜君亦狂呼
<pb:KR4d0216_WYG_005-4b>
兒挈¶尊卣一洒塵埃胷快若苗去莠夜凉佳月¶出人影
散箕斗恨我當先歸君能小留否¶
　　　贈陳監廟<md:KR4d0216_SBCK_005-4b>¶陳子居城東茆屋三四間下有五畆園灌¶畦泐清灣松
栢充羽葆荷芰作髻鬟再拜¶太夫人壽比衡麓慳我早
與子遊期子到¶孔顔察子意甚真不與時軰班扁舟漾
荆¶渚餘子頗謗訕大道甚坦夷勿歎行路難¶彼自種荆
棘吾寜翦榛菅一醉乗秋風共¶此霜月彎
<pb:KR4d0216_WYG_005-5a>
　　　送邵懷英分魯直詩韻人間風日¶不到處天上
　　　玉堂森寶書得書字¶
將酒澆君車問君行何如初無十萬錢但<md:KR4d0216_SBCK_005-5a>¶有一束書往
昔千官班渠曽綴簮裾日月¶九門隔江湖十年餘老榦
乆凌剥寒灰費¶吹嘘今者尺一追問津承明廬蓬萊道
家¶山紫極帝所居功名儻來爾歩武當徐徐¶遥岑出疎
林淺水行游魚臨分再三囑音¶信莫我疎¶
　　　送張定叟
<pb:KR4d0216_WYG_005-5b>
戊子嵗二月定叟如南山行李太怱草問¶君何當還敬
展南陽阡永慕涕已澘畢事¶却登攬紓子悲悴顔羣峯
最髙處眼界窮<md:KR4d0216_SBCK_005-5b>¶塵寰紫葢款佛刹黄庭扣𤣥關夜榻藉
雲¶衲曉窗闖煙鬟野飯薦笋蕨幽尋翦榛菅¶酒賤可痛
飲詩成要重刪勿作賈胡留閨¶人賦刀環歸時買竹䶉
小破行囊慳¶
　　　朱陵洞¶
黒雲起我趾白雨過山脚卻立朱陵洞一¶望紫虚閣神
<pb:KR4d0216_WYG_005-6a>
丹吾已必仙臂真可握試向¶靜處聴空濛有笙鶴¶
　　　題屛風送裘甫歸臨川¶
不見已四年既見還作别贈以墨竹屛况<md:KR4d0216_SBCK_005-6a>¶此君子節嵗
月不我留玉立空山隂願言¶無相忘因風時寄音¶
　　　送道州酒與呉伯承¶
陽城所臨州酒味猶清醇我病不能飲負¶此盎盎春髯
呉燒苦笋喚客車連軫名酒¶隨惡詩掀髯一笑囅¶
　　　葵軒觀笋
<pb:KR4d0216_WYG_005-6b>
葵軒新笋生戢戢水蒼玉脫籜便林立爾¶輩殊窘束黄
梅四月雨念子亦良苦十二¶鳯凰鳴秋風何處聲<md:KR4d0216_SBCK_005-6b>¶　　　贈尹童子夢龍¶
長沙尹氏子四嵗誦萬言青松一寸長嵗¶晩當摩天終
為棟梁用莫作桷與椽斫根¶刳其明本瘁末亦顛持此
勸乃翁閉門養¶真源¶
　　　一覽亭¶
城中十萬户亭脚五千丈小退鴈鶩行却¶立雲雨上主
<pb:KR4d0216_WYG_005-7a>
人心如此坐了鏡中像沙尾¶是我舡煙波更空曠¶
　　　睡起<md:KR4d0216_SBCK_005-7a>¶睡起有佳聲蕭蕭竹間雨蒿廬澹無營一¶榻不受暑微
颸入牖來喚起香中縷撫巻¶忽超然空梁走饑鼠¶
　　　呉伯承送苦笋消梅用來韻各賦¶一篇¶
問訊湘西笋政得夜來雨髙標諸枉直餘¶味良藥苦¶
　　　又¶
脆圓供小摘不待四月雨新詩同咀嚼學¶子心獨苦<md:KR4d0216_SBCK_005-7b>¶
<pb:KR4d0216_WYG_005-7b>
　　　戲書贈蘇待問¶
從公覔此紙欲與蘇待問醉中墨鵶黒北¶風起雲陣明
朝酒醒看為子傳心印子若¶不領畧取火燒作燼¶
　　　贈震山主¶
震公住山年與我共壬子瓦礫化金碧願¶力一彈指鄉
來祖師禪風定月滿天語子¶義第一饑餐困當眠¶
　　　春盡日送聞人伯卿次家君韻¶
早年翰墨場未見心已親筆底三峽流胷<md:KR4d0216_SBCK_005-8a>¶次萬巻春(省/試)
<pb:KR4d0216_WYG_005-8a>
(丈字適/在某房)相從未淹時欲别故¶惱人敢賡老仙詩索去不
用頻¶
　　　洗塵贈張立之判官¶
立之居糟丘胷有萬斛塵歸來卧西窻涇¶渭自此分汙
泥生芙渠榛墟有白雲莫厭¶吏事煩願子清天君¶
　　　王龜齡賦喜雨諸賢畢和某客行¶半月未嘗晴
　　　也故於末章云¶
乆旱一雨足髙低水平分老農爾何知使¶君甚艱勤使
<pb:KR4d0216_WYG_005-8b>
君家鴈山出作無心雲四海<md:KR4d0216_SBCK_005-8b>¶方立槁須君來救焚¶
　　　又¶
客行苦淫潦道路渺不分十歩九掀淖眷¶言僕夫勤昔
旱欲訟風今雨當誅雲我已¶寫緑章擬向清夜焚¶
　　　八桂堂池上賞蓮納凉¶
山月半池白水風終夜凉蛙聲作鼔吹芰¶製為衣裳萬
里俱逺客三人同一觴但使¶嶺海豐此樂未渠央¶
　　　前日出城苗猶立槁今日過興安<md:KR4d0216_SBCK_005-9a>¶境上田水灌
<pb:KR4d0216_WYG_005-9a>
　　　輸鬱然彌望有秋可¶必乃知賢者之政神速如
　　　此輒寄¶呈交代仲欽秘閣¶
筒車無停輪木梘著髙格秔稌接新潤草¶木丐餘澤府
公為霖手號令行頃刻願持¶一勺水敬往壽南伯¶
　　　南臺¶
我遊衡嶽巔路半此歇脚風雷駕飛殿日¶月隱傑閣䦨
干十萬里仰視天一握遂訪¶紫虛君歸時騎白鶴<md:KR4d0216_SBCK_005-9b>¶　　　書懷
<pb:KR4d0216_WYG_005-9b>
七夕在衡陽九日在蘄州秋風浩如海我¶行尚扁舟破
帽不堪落菊花空滿頭醉眼¶忽瞠若悠然過滄洲¶
　　　元宵同張欽夫卲懷英分韻得紅¶旗字¶
佳月妬纎雲微和扇東風聊持一杯渌共¶此千燈紅吾
宗延閣英聖學與天通且最¶治郡課遂収活國功¶
　　　又<md:KR4d0216_SBCK_005-10a>¶邵子坐學官今日有詔追道山萃竹帛武¶庫森戈旗文
武要兩有腐儒不足為明年¶燕端門舉酒還相思
<pb:KR4d0216_WYG_005-10a>
　　　贈盧司法¶
逃秦盧博士讀書不讀律江陵法曹掾移¶病滿百日燕
坐供佛香青燈照繩床肺熱¶今無恙(一本作/今好否)門前春草
長<md:KR4d0216_SBCK_005-10b>¶　
　
　
　
<pb:KR4d0216_WYG_005-10b>
　
　
　
　
　
　
　
　于湖集巻五
¶
<md:KR4d0216_SBCK_006-1a>¶
<pb:KR4d0216_WYG_006-1a>
欽定四庫全書
　于湖集巻六¶
　　　　　　　　　　　　宋　張孝祥　撰
　　律詩¶
　　　進芝草¶
廟錫珍符豈偶然靈華再見只經年祥開¶二室昭貽燕
根託同楹自屬聨上瑞應誠¶雖紹至宸𠂻思孝益増䖍
微臣願考皇天¶意不獻終童效異篇
<pb:KR4d0216_WYG_006-1b>
　　　又¶
煌煌瑞彩映金鋪元氣回旋即此都太史¶連年書盛事
近臣更日奏新圖璇宮薦祉<md:KR4d0216_SBCK_006-1b>¶寜虛應玉葉流芳已兆符
早晚清塵欵原¶廟臨觀敢請駐前驅¶
　　　某頃䝉信陽使君教以邊字韻佳¶句伏讀降歎
　　　病勌荅謝甚緩復不¶能竒仰俟斵削¶
風流追數建安年誰遣朱轓並塞邊舉國¶向來儒服少
是邦端有大夫賢須公帷幄¶収長䇿著我江湖刺釣舡
<pb:KR4d0216_WYG_006-2a>
池閣追凉肯臨¶否紅粧翠葢擁三千¶
　　　又<md:KR4d0216_SBCK_006-2a>¶百適歸來又一年投身烽火戍樓邊私憂¶自笑愚無䇿
制勝懸知國有賢北去燕然¶堪勒石西來樊口看燒舡
中州更有王夫¶子筆陣猶能獨掃千¶
　　　子雲壓境先遣詩次韻¶
相風日日問長年鷁首遥知近箇邊别後¶情親難過我
故家人物更誰賢一尊且對¶荒城酒六月休牽上水舡
<pb:KR4d0216_WYG_006-2b>
小此淹留待追¶詔公車歸奏牘三千¶
　　　送劉伯同侍開府公入覲<md:KR4d0216_SBCK_006-2b>¶相公早勒太常銘康樂當家更典刑槍急¶曽看飛鳥過
筆精時作換鵝經極知許國¶心常赤趂取封侯鬢尚青
若到都城見知¶舊為言江漢有浮萍(謝元封/康樂公)¶
　　　送子雲倅荆州¶
閱世波流險未涯愛君悃愊靜無華髙門¶自惜聨三㦸
飛珮何當乞九霞喬木世臣¶餘故國采蘋齊女甚宜家
<pb:KR4d0216_WYG_006-3a>
君王早晩思前¶席㑹有徴書訪賈嘉¶
　　　又<md:KR4d0216_SBCK_006-3a>¶荆吳相望各天涯惜别尊前菊未華便放¶扁舟衝駭浪
要看秋日冠輕霞新詩滿路¶分吾子盛業康時是故家
好去依劉靜邊¶𤨏䇿勲行即賜褒嘉¶
　　　枕上聞雪呈趙郭二丈¶
上瑞來寜玉座憂夜聲先到竹窓幽饑腸¶已作來年飽
病眼聊須臈月収髙士清貧¶無弊履故人狂興阻扁舟
<pb:KR4d0216_WYG_006-3b>
却思清曠江邊¶路鶉兎成車酒自篘¶
　　　湖上晩歸遇雨<md:KR4d0216_SBCK_006-3b>¶隂雲靄靄草萋萋晚過東湖雨濕衣細桞¶含煙凝翠色
浮鷗戲水弄晴暉輕舟繫䌫¶斜依岸釣子収綸欲下磯
湖上人家未扄¶户兒童蓑笠負薪歸¶
　　　雨入廬山¶
夢想匡廬一叚竒經行那得雨追(一本/作相)隨¶晴來見說山
逾好勝處如今我自知虚室¶真人珠咳唾卍庵老子白
<pb:KR4d0216_WYG_006-4a>
鬚眉並游三士¶風流甚袖手傍觀定有詩(清虚真人皇/甫坦東林長)
(老道¶顔俱/在山中)<md:KR4d0216_SBCK_006-4a>¶　　　再和¶
借(一本/作帶)雨尋山故自竒幕中佳客肯相隨¶清游端拜使
君賜此樂詎容兒輩知暗谷¶水來鳴雜佩逺峯煙斷出
修眉庾樓百尺¶江千里遥憶慿髙政索詩¶
　　　郡侯遣騎至山中餽名醖輒呈長¶句用黄宰韻¶
山南山北雨生寒竹樹風煙蒼莽間青壁¶倚天元未見
<pb:KR4d0216_WYG_006-4b>
白衣送酒故相關共追蓮社¶公應許穩上籃輿我欲還
後日重來&KR0184;一<md:KR4d0216_SBCK_006-4b>¶月細扶藜杖覔孱顔¶
　　　去年正月三日雪霽入昭亭訪應¶庵如庵二老
　　　今年在臨川追懷昔¶游用寄卍庵韻¶
蹇驢衝(一夲/作踏)雪度松林齧(一夲/作潄)石溪流有¶令音旋摘白
雲濡燥吻更參黄蘗印初心¶嵐開複嶺雲千疊凍合浮
圖玉數尋一夢¶經年歸去好宦情全薄此情深¶
　　　卍庵自東林欲還蜀某以報恩招¶之大人賦詩
<pb:KR4d0216_WYG_006-5a>
　　　勸請再次韻<md:KR4d0216_SBCK_006-5a>¶憶携拄杖過東林掣電犇雷聴法音青壁¶倚天元滿眼
白雲出岫本無心峩眉江嶮¶公無度法眼泉清我欲尋
手種庭前栢樹¶子孤根應比鄉來深¶
　　　用韻簡天童應庵¶
敬亭松竹古藂林二老風流舊賞音樓閣¶長開太平象
鐘魚能洗祖師心别來黄鵠¶還千里盟在白鷗當再尋
却憶西堂大言¶客只今髙坐海雲深
<pb:KR4d0216_WYG_006-5b>
　　　奉陪宣守任使君謁昭亭神祠<md:KR4d0216_SBCK_006-5b>¶緩驅千騎出朝京(門/名)喚得春回眼界青旗¶脚靈風來廟
歩馬蹄山雪過昭亭極知太¶守懷忠欵端為君王薦德
馨慚愧去年冬¶十月軍書徹夜聴鳴鈴¶
　　　又¶
豐年已卜稻如京雪盡春從草際青竹裏¶紅旗行㸃㸃
松間白塔見亭亭暖回宿麥¶開寒色風約疎梅度晩馨
却憶宣城李太¶白也將詩句掣齋鈴(太白詩云昨日方/為宣城客掣鈴交)
<pb:KR4d0216_WYG_006-6a>
(通二/¶千石)<md:KR4d0216_SBCK_006-6a>¶　　　任守作醮為民祈福先期而雪是¶日開霽¶
紫府仙人自列真緑章封事更通神清塵¶已作連宵雪
不夜潜回萬屋春玉節朱幡¶來浩蕩雲車風馬正紛綸
歩虚聲徹朝元¶路便挈荷囊欵帝闉¶
　　　應庵退席蔣山來寄昭亭萬壽三¶請不得已而
　　　去輙贈長句兼簡蘇¶州内翰尚書¶
逍遥丘壑欲忘年忽作風蟬蛻骨仙鍾阜<md:KR4d0216_SBCK_006-6b>¶恰從三昧起
<pb:KR4d0216_WYG_006-6b>
靈(一本/作雲)巖重要一燈傳極知¶掃迹終無䇿且與臨岐快
着鞭莫作山林¶城市想從來大隱故居㕓¶
　　　又¶
不寄音書又隔年因師問訊玉堂仙碧油¶早覺儒為貴
青海應無箭可傳憶昔絲綸¶催喚仗何時沙路聴鳴鞭
生涯落寞公知¶否凖擬松江受一㕓¶
　　　辛巳冬聞德音¶
帳殿稱觴送喜頻德音借與萬方春指揮<md:KR4d0216_SBCK_006-7a>¶中夏無遺䇿
<pb:KR4d0216_WYG_006-7a>
開闔乾坤有至神南斗夜纒¶龍虎氣北風朝蕩霧煙塵
明年玉燭王正¶月擬上梁園奉貢珍¶
　　　又¶
韃靼奚家欵附多王師直到白溝河守江¶諸將遥分閫
絶漠殘軍競倒戈翠蹕春行¶天動色牙檣宵濟海無波
小儒不得參戎¶事䞉賦新詩續雅歌¶
　　　和曽裘父韻送老人赴鎮九江¶
邊箭収聲江不波廬山髙處與天摩向來<md:KR4d0216_SBCK_006-7b>¶只作青鞋計
<pb:KR4d0216_WYG_006-7b>
此去無如紫詔何塵滿庾樓¶煩翦拂經餘蓮社更摩挲
文成本自籌帷¶幄不數黥彭戰伐多¶
　　　上丁齋宿¶
青衿陪祀憶初年老矣齋居重慨然爼豆¶不知鵝鸛事
牲牢空薦豕牛羶北來迷霧¶車連野東去乗槎浪接天
汲汲兩宮常旰¶食受膰歸去淚如川¶
　　　和揔得居士康樂亭韻¶
尚憶池塘夢阿連當時此意惜無傳薪車<md:KR4d0216_SBCK_006-8a>¶不障洪河决
<pb:KR4d0216_WYG_006-8a>
喬木終隨故國顛桞下煆工¶真得道竹林酒友謾稱賢
先生義槩雲天¶薄千載參渠活句禪¶
　　　寄張真父舍人¶
玉珮瓊琚出近班仙槎從此到人間聊須¶海内無雙士
往鎮坤維百二關御府應留¶霜簡看鄉人休羡錦衣還
嗚呼國歩艱危¶日補衮懸知欠仲山¶
　　　又¶
投分平生不數人憶陪文館笑談新資中<md:KR4d0216_SBCK_006-8b>¶宰樹看成拱
<pb:KR4d0216_WYG_006-8b>
荆府詩筒迹又陳已恨别離¶空嵗月那知觧后亦參辰
古來命駕須千¶里薄宦區區愧此身¶
　　　中秋觀月齊雲樓用孫昌符韻¶
玉宇無塵夜氣清銀河徹底素波明人應¶好月同千里
身在髙樓近(一本/作接)五城丹桂¶定知連我老緑尊何惜為
君傾建章鳷鵲¶當年夢便欲慿空上玉京¶
　　　題魯如晦通隱¶
先生早結社中蓮覆錦慿熊亦偶然不向<md:KR4d0216_SBCK_006-9a>¶江湖忘魏闕
<pb:KR4d0216_WYG_006-9a>
故應山澤有儒仙十洲便着¶登瀛士三徑難留避世賢
我亦經營一丘¶壑問公先乞小壷天¶
　　　同胡邦衡夜直¶
慕用髙名二十年敢期丹地接周旋先生¶義與雲天薄
老去心如鐵石堅夢了瓊崖¶身益壯煙銷金塢臭空傳
一尊莫惜空相¶屬宮漏穿花夜色鮮(一作月/滿天)¶
　　　雪晴成五十六字¶
鳥烏聲樂作初晴日到南䆫氣象新天接<md:KR4d0216_SBCK_006-9b>¶瓊瑶三萬頃
<pb:KR4d0216_WYG_006-9b>
樹明組練五千人已從炎海¶消隂盭更與神臯洗戰塵
曽侍嚴宸知帝¶力隆興借與萬方春¶
　　　將如㑹稽寄曽吉甫¶
起居一代文章老闕寄音書恰二年詩債¶未還縁懶拙
宦游如此竟危顛㑹稽舊有¶探書穴賀監應尋載酒舡
我欲從公留十¶日問公乞句手親編¶
　　　過昭亭哭二弟墓¶
陌上春風乆矣歸墓頭衰草正迷離白頭<md:KR4d0216_SBCK_006-10a>¶未抆三年淚
<pb:KR4d0216_WYG_006-10a>
黄壤長埋短世悲憶昔追游¶常並轡只今獨往更題詩
兩兒二弟俱㝠¶漠顧影伶俜欲語誰¶
　　　贈邕州滕使君¶
千騎東方白玉鑣十眉環坐紫檀槽安南¶都護來鼇禁
建武將軍握豹韜瘴雨蠻煙¶驚鼔角朔雲邊雪滿旌旄
夕烽不到甘泉¶殿尺一徴還近赭袍<md:KR4d0216_SBCK_006-10b>¶　
　
<pb:KR4d0216_WYG_006-10b>
　
　
　
　
　
　
　
　于湖集巻六
¶
<md:KR4d0216_SBCK_007-1a>¶
<pb:KR4d0216_WYG_007-1a>
欽定四庫全書
　于湖集巻七¶
　　　　　　　　　　　　宋　張孝祥　撰
　　律詩¶
　　　齊山¶
江山平逺三千里水石嵌空二百巖地闢¶天開成洞府
峯回路轉有精藍九華卻立¶纔堪倚萬井横陳我所監
欲賦齊山無傑¶句夢中危壁尚巉巉(一本作提/筆尚巉巉)
<pb:KR4d0216_WYG_007-1b>
　　　夜讀五公楚東酬唱輙書其後呈¶龜齡¶
同是清都紫府仙帝教彈壓楚山川星躔<md:KR4d0216_SBCK_007-1b>¶錯落珠連緯
嶽鎮岧嶤柱倚天宮羽在縣¶金奏合驊騮參隊寶花鮮
平生我亦詩成¶癖却悔來遲不與編¶
　　　薦福觀何卿麒壁間詩對之悵然¶次前韻¶
金華老子定臞仙翰墨文章徧兩川遺跡¶已驚風落木
髙名依舊日行天人間易得¶朱顔老寺壁空懸玉唾鮮
欲繼三賢歌薤¶露嚴詩杜集儻同編
<pb:KR4d0216_WYG_007-2a>
　　　再用韻作五公詩<md:KR4d0216_SBCK_007-2a>¶公如韓子定飛仙更喜門人老玉川莫厭¶詩筒頻度嶺
即看侯弁去朝天飛龍位正¶雲霄近集鳯樓髙采色鮮
我欲扁舟君記¶否但教歸去雜民編¶
　　　䝉侍御丈再用韻作送行詩走筆¶和荅迫放舡
　　　不暇工也¶
憶曽緫領道山仙自挽狂瀾制百川廷䇿¶萬言功葢世
臺評三上力回天楚東賸喜¶詩郵速天北催頒詔墨鮮
<pb:KR4d0216_WYG_007-2b>
老我江湖堪野¶史看公勲業手親編<md:KR4d0216_SBCK_007-2b>¶　　　龜齡携具同景盧嘉叟餞别於薦¶福即席再用
　　　韻賦四客詩¶
使君領客訪金仙小隊旌旗錦一川我欲¶采芝非辟世
公當立極要擎天詩聲政爾¶容傳藁僧律何甞禁割鮮
一笑番陽逢嵗¶熟問公鐘磬幾時編¶
　　　登清音堂其下琵琶洲也再用韻¶
夜横霜竹夢遊仙曉到餘干月滿川山遶¶樓臺欲無地
<pb:KR4d0216_WYG_007-3a>
水環洲渚更連天明霞一抹¶朱絃直芳草分埀緑綬鮮
却憶洞庭張樂<md:KR4d0216_SBCK_007-3a>¶地石鐘浮磬定同編¶
　　　餘干趙公頙贒宗室也魏公題其¶堂曰養正且
　　　為作銘取易頥之義¶刻碑堂上予過之為賦詩¶
眼裏紛紛不要同從教三徑滿蒿蓬肯來¶與子談周易
此去何人識魏公家近星辰¶雙闕北身居烟浪五湖東
清臺有日占雲¶氣一丈豐碑夜貫虹¶
　　　雞籠福地在厯陽將至豐城望一¶山宛然感之
<pb:KR4d0216_WYG_007-3b>
　　　賦詩<md:KR4d0216_SBCK_007-3b>¶黄茅白葦徑才通忽見晴嵐掃翠空從吏¶只今俱蜑户
仙山何許是雞籠逢人漸覺¶交游少問路仍行盗賊中
自是麄才合麄¶使瘴鄉那得便途窮¶
　　　午憩道傍人家¶
一崦人家竹樹凉午隂深處着胡床石泉¶政似煮茗沸
稻花已作炊秔香夢到家園¶歸自好起尋官路去何長
塵埃滿面迎西¶日底處青山是故鄉
<pb:KR4d0216_WYG_007-4a>
　　　入清江界地名九叚田沃壤百里<md:KR4d0216_SBCK_007-4a>¶黄雲際天他
　　　處未有也¶
野水瀰漫欲漲川稻雲烘日更連天定無¶適粤千金橐
可買臨江九叚田黄犢眠邊¶髙樹䕃白雞啼處逺炊烟
此中若許投簮¶紱便老耡耰卜數椽¶
　　　題呉城廟¶
乞得東歸一信風敬持牲酒扣靈宫千尋¶石甃蒼藤合
百嵗神倉赤眚空(廟有神倉毎遇/覆舟¶則赤氣起)浥浥午隂移岸樹蕭
<pb:KR4d0216_WYG_007-4b>
蕭凉意滿舡篷¶杖藜更作僧坊去借壁題詩却未工<md:KR4d0216_SBCK_007-4b>¶　　　呈樞宻劉恭父¶
鼎席方虚望已隆上游那得更煩公敢言¶兩鎮成交契
自是孤根累化工舊弼新開¶元帥府閑官且領太平宮
歸家淨洗如椽¶筆凝凖燕然勒駿功¶
　　　子功補之逺送海錯甚珍¶
白彘烏羊見未曽青蛇赤蟻當常珍忽驚¶海物來登坐
能致南烹有故人萬里漂流¶憐逐食百年麄糲愧嘗新
<pb:KR4d0216_WYG_007-5a>
新篘恰趂來時¶熟細酌梅花雪片春<md:KR4d0216_SBCK_007-5a>¶　　　張仲欽朝陽亭(亭在建康/)¶
便合朝陽作鳯鳴江亭聊此駐修程南瞻¶御路臨雙闕
東望仙家接五城日上白門¶兵氣靜春歸淮浦暗潮平
遥憐幕府文書¶省時下滄浪自濯纓¶
　　　次韻¶
　　明年余為桂州仲欽以常參官十六¶人薦為廣西
　　提㸃刑獄公事又明年¶余罷去仲欽直秘閣寔代
<pb:KR4d0216_WYG_007-5b>
　　余葢仲欽¶常遊朝陽巖而樂之於余之行也仲<md:KR4d0216_SBCK_007-5b>¶欽
　　置酒巖工諸侯賔客咸集顧不可¶以無語乃賡建
　　康之詩以記余與仲¶欽事契如此為嶺表異日雄
　　觀云¶
空巖相望一牛鳴不要郵籖報水程天接¶海光通外徼
地連江勢挾重城絲綸疊至¶龍恩重繡斧前驅蜑霧平
鳯閣鸞臺有虚¶位請君從此振朝纓¶
　　　又
<pb:KR4d0216_WYG_007-6a>
饑腸得酒作雷鳴痛飲狂歌不自程坐上¶波瀾生健筆
歸來鐘鼔動嚴城不應此地<md:KR4d0216_SBCK_007-6a>¶淹鴻業盍與吾君致太平
伏櫪壯心猶未¶已須君為我請長纓¶
　　　送張司户還蜀¶
似向川人有夙縁交游存歿最多賢今年¶初識張公子
六月還尋上水舡萬里親庭¶心已到一杯别酒憶空傳
西行賸有新詩¶句寄我應書十様牋¶
　　　和仲彌性煙霏佳句兼簡貳車
<pb:KR4d0216_WYG_007-6b>
収歛經綸寄一麾戲分風月與煙霏醉餘¶綵筆三千首
老去蒼官四十圍露菊溥秋<md:KR4d0216_SBCK_007-6b>¶催落帽蠟花摧夜照更衣
登臨縱好難留¶滯白髪雙親待汝歸¶
　　　又¶
引手星辰逼太微盪胷雲物散空霏莫山¶好處青成案
秋月明時雪打圍竹洗佳人¶千㸃淚荷飜仙子六銖衣
西巖定有漁翁¶宿障雨攔風不肯歸¶
　　　庾樓和林黄中韻
<pb:KR4d0216_WYG_007-7a>
九月扁舟下水風一尊佳處與君同眼髙¶四海氛塵外
詩在千山紫翠中傾坐只驚<md:KR4d0216_SBCK_007-7a>¶談麈白踏筵不怕舞衫紅
樓頭今古無窮¶事醉倚胡床月滿空¶
　　　髙逺亭和林黄中韻¶
簷桷飛翔入太空下窺廬嶽最髙峯亭如¶峴首應遺愛
詩比西湖欲亢宗天上喚君¶從此近酒邊着我幾時重
慿闌欲去仍回¶首誰與佳名自㸃胷¶
　　　與同僚十五人謝晴東明得淵字
<pb:KR4d0216_WYG_007-7b>
靈光便滿恒沙界大士重來七十年秋入¶郊原成樂嵗
風隨簫鼔散香煙定知蠻獠<md:KR4d0216_SBCK_007-7b>¶安三窟更遣蛟龍閟九淵
太守憂民但逃¶責所忻畢至有羣賢¶
　　　釋奠¶
又領諸儒欵泮宫車書同處禮應同栢庭¶老影留江月
竹屋寒聲作社風坐客語殘¶香一穗候人催起鼔三通
歸來稅冕仍分¶肉更覺休官興未窮¶
　　　風雨石首呈同行寄荆州僚舊
<pb:KR4d0216_WYG_007-8a>
昨日離筵酒未醒今朝風雨暗江亭近人¶積水春全緑
隔岸荒山夜却青野吏衣冠<md:KR4d0216_SBCK_007-8a>¶行木偶客舡燈火散踈星
寛程且作三旬¶約要看廬山紫翠屛¶
　　　江行再用前韻¶
澤畔行吟我獨醒歸程不計短長亭西風¶送浪頭頭白
芳草隨人叚叚青昨夜疎篷¶猶窘雨今朝嚴鼔欲侵星
無人去喚華容¶宰畫我江行作小屛¶
　　　次韻黄子餘
<pb:KR4d0216_WYG_007-8b>
縮肩得句極酸寒何似黄郎咳唾間少日¶曽經諸老學
傳家自有祖師關詞林根柢<md:KR4d0216_SBCK_007-8b>¶今誰在振古風流要力還
我老故應無用¶此因君猶欲更晞顔¶
　　　去臨川書西津漁家¶
作客臨川又一年却尋歸路淺灘舡宦游¶到處真聊爾
别恨何須更黯然夾道長紅¶慚父老繞城濃碧記山川
無端此地成留¶滯定自從渠有宿縁¶
　　　將至池陽呈魯使君
<pb:KR4d0216_WYG_007-9a>
珍重池陽魯使君忘年交契獨情親江山¶佳處公開府
風雨來時我問津翠逼筍輿<md:KR4d0216_SBCK_007-9a>¶松徑合緑隨秧馬稻畦新
東歸賸作登臨¶好病怯詩腸故惱人¶
　　　上元設醮畢作長句¶
緑簡朱書自叩真覆爐香霧晚絪緼雪花¶便作茶花白
春色還隨月色新江漲不憂¶堤萬丈年豐何啻粟千囷
微生只擬休官¶去拜胙歸來吉夢頻¶
　　　齊安郡夫人挽章(錢長主之孫女/楊子寛之内子)
<pb:KR4d0216_WYG_007-9b>
儲祥呉越王家子嫓德蓬萊閣上仙湯沐¶幾年開大國
笄珈長夜揜窮泉鸞臺曉月<md:KR4d0216_SBCK_007-9b>¶悲塵鏡鳯軫春風泣㫁絃
木落荄枯何限¶恨藁砧應賦悼亡篇¶
　
　
　
　
　于湖集巻七
¶
<md:KR4d0216_SBCK_008-1a>¶
<pb:KR4d0216_WYG_008-1a>
欽定四庫全書
　于湖集巻八¶
　　　　　　　　　　　　宋　張孝祥　撰
　　律詩¶
　　　賀郊祀(并序/)¶
　　臣恭維皇帝陛下飭躬齋精祗見¶郊廟神靈昭答
　　符瑞紛委臣猥叨奉¶引與覿熈事竊慕天保歸美
　　之義昧¶死再拜上郊祀慶成詩一章句格淺¶鄙不
<pb:KR4d0216_WYG_008-1b>
　　足以鋪張鉅麗埀示無極臣不¶勝恐懼惟陛下幸
　　赦¶
漢統千齡接虞衡七政齊德馨天自饗容<md:KR4d0216_SBCK_008-1b>¶祲古猶稽輿
衛鈎陳北衣冠觀闕西(景靈宮在/¶國之西)雨先清道蹕寒避禮
神圭(給事中周麟之實進¶圭為臣言/圭之温手不知寒葢和氣所聚)方士朝仙仗(是日/有異)
(人迎¶駕/于道左)宮垣挾御堤廟芝楹疊璧(去嵗靈芝/又生廟楹)¶帝樂字連
奎(始用御/製樂歌)虚次尤祗慄(不御/小次)懷¶親極慘悽(自徽宗室還/復位帝涙霑)
(灑不/已)珠旒依玉色¶蘭炬映璇題兩相初扶翼崇壇六降
<pb:KR4d0216_WYG_008-2a>
隮(粤初¶卜郊及今六舉/上儀於是方備二相)髙靈森欲墮諸福應如¶携燎夜
壇三燭凌霜甲萬犀宗藩申寶酌¶祕檢護金泥奉引星
辰爛旋歸錦繡迷端<md:KR4d0216_SBCK_008-2a>¶門臨五鳯歩輦駐雙霓日照雲裳
委風含¶綵筤低和聲翔四表嘉澤浸羣黎盛事真¶寥廓
微生荷奬提侍祠叨執爵著籍繆通¶閨異寵何由報孤
忠誓不暌裁詩獨慚晚¶猶得並鳬鷖¶
　　　送顔廷藻歸三衢¶
嵗事今如此公歸意若何倚門親望切傳¶舍客愁多美
<pb:KR4d0216_WYG_008-2b>
䜟當圓石仙游看爛柯一科¶須俯拾五字要長哦¶
　　　送郭遐齡(喬年/)<md:KR4d0216_SBCK_008-2b>¶去從公府辟不為故人留國士真如此臺¶家合見収聲
名早多誤功業晩方優不必¶毛錐子相期定逺侯¶
　　　次家君韻¶
栢禪工立雪松壽不凋寒筆底波瀾壯胷¶中宇宙寛登
車慵攬轡投檄願休官四海¶英名滿懸知袖手難¶
　　　又
<pb:KR4d0216_WYG_008-3a>
憶昔金門直通班玉殿寒風雲黄道近日¶月太虛寛法
錦羅千仗宮花覆百官江湖<md:KR4d0216_SBCK_008-3a>¶嵗將晩未覺報君難¶
　　　題𤣥英先生廟(方干/)¶
木老參天直江晴白日閑先生元不死遺¶廟亦空山文
采雲仍似風流正始間平生¶子嚴子髙處得追攀¶
　　　謹和老人貽具圓復之什¶
儒名參墨行詩律傲宗風老去能從我生¶來未識公據
梧心已死行李嵗將窮應見¶維摩詰天花結習空
<pb:KR4d0216_WYG_008-3b>
　　　和王景文<md:KR4d0216_SBCK_008-3b>¶陸行忌豺虎水去怯風波世路險猶爾客¶中愁更多吾
生真漫與天道合如何千古¶興亡意臨風一放歌¶
　　　又¶
斯文到之子砥柱閱頹波致主規模别傷¶時疾疢多大
臣讒賈誼逆旅欠常何無路¶排閶闔聊當扣角歌¶
　　　又¶
王師行六月淮海靜無波元老前籌宻諸¶軍㨗奏多西
<pb:KR4d0216_WYG_008-4a>
風向蕭瑟北顧要誰何聞說<md:KR4d0216_SBCK_008-4a>¶収兵後謳吟雜雅歌¶
　　　即事簡蘇&KR0733;藻(著/)¶
落日邊書急秋風戰鼔多私憂真過計長¶筭合如何盡
歛清淮戍仍収瀚海波棲遲¶一尊酒幽恨滿關河¶
　　　和韓中父¶
天入南郊白雲連朔野昬㢸臣開盛府殤¶鬼哭新魂聞
道通軺傳何當拜寢園荒寒¶嵗將晚愁絶更堪言¶
　　　又<md:KR4d0216_SBCK_008-4b>¶
<pb:KR4d0216_WYG_008-4b>
東隣子韓子憂國忘晨昬也作漳濵卧誰¶招楚些魂舊
勲留幙府新渥到丘園家法¶傳來乆遲君一盡言¶
　　　東垻¶
固城朝送客東垻晩留儂浙近風煙好春¶回港汊通北
來愁亂轍南去喜疎篷不是¶趨朝市松江學釣翁¶
　　　過建德¶
古縣依山住肩輿帶雨來閭閻無地着巖¶壑有天開野
驛編青竹公庭砌碧苔傳聞<md:KR4d0216_SBCK_008-5a>¶長官好小泊亦佳哉
<pb:KR4d0216_WYG_008-5a>
　　　龜齡侍御以番陽士子之意作五¶峯亭且賦詩
　　　某敬和¶
廬山真滿眼秀句憶東坡但遣佳名易懸¶知得士多雲
霄身已近星象手能摩太守¶文章伯風行水自波¶
　　　過嶽麓見子雲題字偶逢來使因¶寄二詩¶
籍甚韓公子情親我弟兄星沙逢驛使嶽¶麓見題名共
作三年别相望五日(一本作/十日)<md:KR4d0216_SBCK_008-5b>¶程湘江接淮水寄與濯塵
纓
<pb:KR4d0216_WYG_008-5b>
　　　又¶
故人應問我客裏定何如馬鋪為行館雞¶栖是使車四
郊多賊壘五筦欠兵儲此去¶無來鴈因人數寄書¶
　　　送劉子思¶
送客古城東隂晴一日中舊憐杉桱碧新¶喜荔枝紅香
火藂祠冷魚鰕小市空明朝¶萬里别今夕此尊同¶
　　　月夜與蔡濟忠曹公㑹汎舟自水<md:KR4d0216_SBCK_008-6a>¶東歸¶
一舸駕長風銀河此路通波光連月白燭¶影到江紅五
<pb:KR4d0216_WYG_008-6a>
嶺經星外千山&KR0275;霧中不知¶今夜賞更有幾人同¶
　　　鹿鳴燕¶
明庭下温詔方岳貢羣賢巢鳯山中客栖¶(一本/作驂)鸞地上
仙魚龍回夜水鵰鶚在秋天¶添種家鄉桂歸途快着鞭¶
　　　訾洲即事¶
一雨便清凉風回百草香雲山米家畫水<md:KR4d0216_SBCK_008-6b>¶竹輞川莊僧
賦蠲新帖墻榛斬舊行歸鞍¶乗晩霽空翠滿輕裝¶
　　　罷歸
<pb:KR4d0216_WYG_008-6b>
親老難為住恩深許放歸北行湘水闊南¶望瘴煙微兵
衛収門㦸征塵上客衣遥知¶六七月喜氣滿庭闈¶
　　　罷歸呈同官¶
去年秋七月我犯瘴煙來賦少畬田熟徭¶歸驛路開工
恩均雨露孤迹返蒿萊想像¶山中趣參差屐齒苔<md:KR4d0216_SBCK_008-7a>¶　　　又¶
嶺水常時急蠻山是處髙户輸無翠羽溪¶瘴有黄茅游
子歸鄉國斯人滯冗曹臨分¶那忍别風裏鬢蕭騷
<pb:KR4d0216_WYG_008-7a>
　　　贈江清卿¶
嶺海適相逢經年&KR0275;霧中官閑詩格進禄¶薄俸囊空子
昔南征鶴吾今北去鴻江湖¶渺何許聴唳九霄風(一本/作一)
(舸釣/絲風)¶
　　　過靈川寄張仲欽兼贈王令尹¶
塵沙行半日煙火是靈川縣只三家市渠<md:KR4d0216_SBCK_008-7b>¶通十斛舡官
空無見俸稅重有荒田太息¶王郎子棲遲欲四年¶
　　　滑石
<pb:KR4d0216_WYG_008-7b>
重來滑石鋪為愛碧泉鳴古甃苔花澁虚¶簷桂月明喬
林通夜氣宻竹動秋聲客裏¶清凉地悠然一振纓¶
　　　興安¶
提封連嶺海風土似江呉仙去山藏乳商¶歸斗筭珠劭
農多樂嵗厲俗有通儒已過¶炎關了吾行且緩驅<md:KR4d0216_SBCK_008-8a>¶　　　炎關¶
驅馬度炎關身經瘴野還稍餘衣帶水已¶盡劒鋩山海
月隨人逺湘雲似我閑不須¶占紫氣游戲且人間
<pb:KR4d0216_WYG_008-8a>
　　　蒸霞谷為曹公㑹賦¶
見說蒸霞谷連山只種桃補成天五色散¶作佛千毫月
底羣仙下風前細(一本/作綵)仗髙¶期君成美實歸獻赤霜袍¶
　　　登瀛橋為曹公㑹賦¶
從此上瀛洲虹蜺晩未収濟川誰作楫浮<md:KR4d0216_SBCK_008-8b>¶海不乗桴弱
水三萬里五城十二樓讀書¶羣玉府風袂揖丹丘¶
　　　丙戌七月望日自南臺遊福嚴書¶留山中¶
乞我一枝笻經行又别峯水流仙界葉風¶落化城鍾錫
<pb:KR4d0216_WYG_008-8b>
去泉無恙車行石有踪郤憐¶磨衲老曽見兩儒宗(自方/廣南)
(臺主僧萬致一能詩呂/紫㣲汪¶内相昔嘗指授)¶
　　　和萬老¶
歸途正遼邈此地更淹留落木千山夜空<md:KR4d0216_SBCK_008-9a>¶江萬里秋聊
為無事飲莫賦畔牢愁明發¶催舡鼔風颿過橘洲¶
　　　再和¶
吾行聊復爾處處賈胡留天入星沙晩風¶連夢澤秋未
容詩作祟政要酒澆愁明月¶無人伴携君鸚鵡洲
<pb:KR4d0216_WYG_008-9a>
　
　
　
　
　
　
　
　
<pb:KR4d0216_WYG_008-9b>
　
　
　
　
　
　
　
　于湖集巻八
<md:KR4d0216_SBCK_008-9b>¶
<md:KR4d0216_SBCK_009-1a>¶
<pb:KR4d0216_WYG_009-1a>
欽定四庫全書
　于湖集巻九¶
　　　　　　　　　　　　宋　張孝祥　撰
　　律詩¶
　　　三塔寺阻雨¶
塔上一鈴語湖頭三日風蒼山在烟外高¶浪與天通市
迥薪芻少僧殘像敎空不妨¶留滯好且㸔夕陽紅¶
　　　又
<pb:KR4d0216_WYG_009-1b>
倦客三杯酒高僧一味茶凉風撼楊柳晴¶日麗荷花鐸
語時鳴塔漁歌晚釣槎停艫¶快淸憩步穩襯明霞<md:KR4d0216_SBCK_009-1b>¶　　　過湘中得詩僧萬致一於書無所¶不讀非茍得
　　　詩名於僧中者余欲¶與俱還吳中而萬家浯溪
　　　將結草¶庵其上送余至湘隂復歸作四十¶字以
　　　别¶
别去太匆匆囘舡夢澤東擬㝷行脚路忽¶遇打頭風梵
網威儀在天花結習空它年¶三百首吾爲子流通
<pb:KR4d0216_WYG_009-2a>
　　　欽夫子明定叟夜話舟中欽夫說¶論語數解天
　　　地之心聖人之心盡<md:KR4d0216_SBCK_009-2a>¶在是矣明日賦詩以别¶
江北我歸去湘西君卜居誰知對牀語勝¶讀十年書不
飮淸無寐來朋樂有餘明朝¶千里别宻處幾曽踈¶
　　　送張立之赴臨江判官¶
珍重淸江掾相從五見秋炎凉無改節夷¶險有忠謀蓮
幙開新府蒲帆漾小舟凄然¶洞庭野别意與川流(一作/波流)¶
　　　黃陵廟
<pb:KR4d0216_WYG_009-2b>
百世黃陵廟凄凉屋數間只憐斑楚竹那<md:KR4d0216_SBCK_009-2b>¶記赭湘山訪
古韓碑在徵歌屈些閑虞嬪¶更堯女莫入(一作/作)水仙班¶
　　　磊石¶
鼓發營田市帆收磊石山冰紈六十里烟¶髻兩三鬟天
氣水雲合人家罾網間晚來¶風更熟别浦棹歌還¶
　　　黃州¶
平生聞赤壁今日到黃州古戍參差月空¶江浩蕩秋艱
難念時事留滯豈身謀索索¶悲風裏滄浪亦白頭<md:KR4d0216_SBCK_009-3a>¶
<pb:KR4d0216_WYG_009-3a>
　　　東坡¶
繫舡着西日曵杖過(一作/到)東坡暗井蛙成部荒¶祠鳥作
窠老仙騎鶴去穉子飯牛歌興廢¶何須問斯文自不磨¶
　　　過蘄口六奉寺丞仲文親帖之貺¶今早本約來
　　　陳店復勤千騎至冶¶塘所以招迎之意甚厚感
　　　歎不已¶賦此爲謝¶
故人經歲别連日幾封書不識江頭路仍¶迂長者車追
參空幕府牽挽到賓除太息<md:KR4d0216_SBCK_009-3b>¶交情薄多公不我踈
<pb:KR4d0216_WYG_009-3b>
　　　臨發再和¶
水落魚成塞風高鴈欲書公爲東道主我¶滯北轅車邊
障無傳警朝廷有拜除江干¶便迎候此别未云疎¶
　　　送仲子弟用同之韻¶
凄然鴻雁影晚歲索衣裘惜别湘江夜歸¶程楚甸秋極
知違定省不敢更淹留明月¶分攜處無言只是愁¶
　　　送謝夢得歸昭武<md:KR4d0216_SBCK_009-4a>¶莫吟靑玉案恐敝黑貂裘國步艱難日人¶間浩蕩秋不
<pb:KR4d0216_WYG_009-4a>
須鳥工徃且作賈胡留後夜¶回春閣凄然一段愁¶
　　　和欽夫喜雨¶
佛刹起香雲高低一雨均便君心未已閣¶老句還新喜
入村鄉樂凉生甕盎春莫嫌¶知稼穡我是種田人¶
　　　詩送荆州進士入都¶
人才收楚産賓薦謹周官就日三呉近披¶風七澤寛解
包珍貢入瑑玉寳光寒簇仗<md:KR4d0216_SBCK_009-4b>¶春旗裏看君䇿治安¶
　　　城西晚步呈王亮采
<pb:KR4d0216_WYG_009-4b>
城西行半日佳客偶相隨古寺尋脩竹荒¶園讀斷碑三
杯午時酒一簇晚沙旗春色¶從今好重來未可知¶
　　　壓雲亭¶
登臨多好處第一壓雲亭水作高低白山¶分逺近靑人
家半烟樹客柁滿春汀䞉欲¶留連晚歸時更摘星¶
　　　玉淵亭<md:KR4d0216_SBCK_009-5a>¶夜投寳覺寺徑上玉淵亭峽束千崖水天¶分一段星神
光行熠燿空翠矗靑𠖇雄觀¶兼幽趣悠然寄獨醒
<pb:KR4d0216_WYG_009-5a>
　　　簡寂觀¶
瀑水流紅葉荒祠𤨏翠微紫霄人不到白¶鶴事全非苦
笋今年少黄冠竟日饑摩挲¶石龍柱竚立爲歔欷¶
　　　皇甫坦所居¶
石側疑無路峯回别有天神泉通玉海帝¶畫麗奎躔紫
闥雖重到靑瑶卻未鐫直須<md:KR4d0216_SBCK_009-5b>¶香案吏爲冩白雲篇¶
　　　出郊¶
楚霧侵衣潤湘江到眼明春連嶽麓寺花¶滿定王城佳
<pb:KR4d0216_WYG_009-5b>
客眞如此天公却不晴空濛¶殊可意沙濕馬蹄輕¶
　　　酬朱元晦登定王臺之作¶
海内朱公子端能爲我來譚諧渺今古懽¶喜到輿臺日
月何曽蔽風雲㑹有開登臨¶一盃酒莫作楚囚哀¶
　　　吳伯承生孫交游共爲之喜凡七<md:KR4d0216_SBCK_009-6a>¶人分韻我亦
　　　從來識英物試敎啼¶㸔定何如某得啼定字¶
得孫當贊喜喚客便分題樓鼓方行夜天¶星恰照奎熊
羆通夢寐孔釋自提攜湯餠¶那應晚吾來爲止啼
<pb:KR4d0216_WYG_009-6a>
　　　又¶
吳郎薄軒冕市隱室埀罄兒孫忽成行乘¶除乃天定我
女才三歲此事當退聽賸欲¶便款門積雨道苦濘¶
　　　贈王茂升<md:KR4d0216_SBCK_009-6b>¶薦士移書早論交識面遲寛行十里路細¶讀百篇詩句
法能如此胷中定自奇不嫌¶知己少莫厭此官卑¶
　　　秋日郊居¶
秋日郊扉樂心閑景趣閑風生踈竹裏雨¶在片雲間疏
<pb:KR4d0216_WYG_009-6b>
港聊通水關門不礙山殘書¶讀未盡飛鳥暮雲還¶
　　　中秋書事¶
江月淸光冷波亭夜色奇流螢翻露草倦¶鵲遶風枝素
魄不長滿故人頻語離有懐<md:KR4d0216_SBCK_009-7a>¶千里恨若爲一杯辭¶
　　　請說歸休好¶
請說歸休好扶行白髪親訪醫無遠近買¶藥辨新陳索
酒兼鄰罋要賓盡里人短長¶無不可且得是閑身¶
　　　又
<pb:KR4d0216_WYG_009-7a>
請說歸休好從今自在閑新除疊黃紙舊¶隱接靑山竹
遶披風榭蘆藏釣月灣田間¶四時景何處不開顔¶
　　　喜歸作<md:KR4d0216_SBCK_009-7b>¶月地參差影風簷取次花酒爲春主掌貧¶是老生涯湖
海扁舟去江淮到處家扶持¶兩仙伯丹鼎絢彤霞¶
　　　故年家姚公挽章¶
世德方隆報君恩未及封起家惟子好弗¶壽竟誰鍾無
復時中聖遥憐不相舂隻雞¶吾阻徃抆淚睇喬松
<pb:KR4d0216_WYG_009-7b>
　
　
　
　
　
　
　
　于湖集巻九
¶
<md:KR4d0216_SBCK_010-1a>¶
<pb:KR4d0216_WYG_010-1a>
欽定四庫全書
　于湖集巻十¶
　　　　　　　　　　　　宋　張孝祥　撰
　　絶句¶
　　　殿廬偶成¶
簾幙埀埀燕子風宮花春盡翠隂濃日長¶禁直文書靜
寳爇時時一拆封¶
　　　和劉國正覔雌黃
<pb:KR4d0216_WYG_010-1b>
劉郎家具少於車只有詩囊未厭渠乞與¶丹鉛將底用
㸃勘腹中行秘書¶
　　　又¶
蠻牋欹斜落傑句淸似秋月橫蛾眉口中<md:KR4d0216_SBCK_010-1b>¶雌黃蓋天下
聊欲敎我煩新詩¶
　　　蠟梅¶
滿面宮粧淡淡黃綘紗封蠟貯幽香遥憐¶未識春消息
乞與一枝敎斷腸
<pb:KR4d0216_WYG_010-2a>
　　　次韻左舉善木樨¶
想見秋花挿滿頭遥憐不負此山遊一枝¶併與詩筒饋
氣壓西湖萬斛秋¶
　　　以茶芽焦坑送周德友德友來索¶賜茶僕無之
　　　也¶
帝家好賜矞雲龍秪到調元六七公賴有<md:KR4d0216_SBCK_010-2a>¶家山供小草
猶堪詩老薦春風¶
　　　又
<pb:KR4d0216_WYG_010-2b>
仇池詩中識焦坑風味官焙可抗行鑽餘¶權倖亦及我
十輩走前公試烹¶
　　　蘄春道中¶
霜淨波平水落灣我行正在畫圖間簾鈎¶不用怕風日
且㸔江南江北山¶
　　　次江州王知府叔堅韻¶
說河不救癡兒渴砥柱乃障頽波流庾公¶樓中三昧手
何時歸侍殿西頭<md:KR4d0216_SBCK_010-2b>¶
<pb:KR4d0216_WYG_010-3a>
　　　又¶
霜餘江北山如畫歲晚家鄉稻作京萬里¶公方黃鵠舉
扁舟我自白鷗盟¶
　　　又¶
今朝放䌫好天色過午忽作打頭風却望¶江州纔十里
我船且繫蘆花中¶
　　　又¶
廬山突兀上霄漢使君豪氣與相醻廬山¶雖好不足戀
<pb:KR4d0216_WYG_010-3b>
歸矣當爲蒼生謀¶
　　　又<md:KR4d0216_SBCK_010-3a>¶連城鼠璞不足唾千金敝帚誰能醻只今¶機㑹不容髪
願借前箸君當謀¶
　　　又¶
谷簾釀酒極淸美風味大似主人翁我有¶一尊正傾冩
却思烟雨庾樓中¶
　　　又
<pb:KR4d0216_WYG_010-4a>
何人列屋閉嬋娟憶對淸歌重慨然一笑¶相憐窮相眼
謾撩詩思入愁邊¶
　　　又¶
經行有恨是隂雨不見香爐生紫烟安得<md:KR4d0216_SBCK_010-3b>¶草堂容一榻
聽松聽水日高眠¶
　　　道間見梅¶
寒女生來不解粧天然玉色照孤芳疎籬¶茅舍無端恨
故有幽人與斷腸
<pb:KR4d0216_WYG_010-4b>
　　　題定山寺¶
蹇驢夜入定山寺古屋貯月松風淸止聞¶掛塔一鈴語
不見撞鐘千指迎¶
　　　又¶
千山蒼茫月東出萬木擺揺風怒號幽人¶隱几撫羣動
淸燈明滅爐烟高<md:KR4d0216_SBCK_010-4a>¶　　　昭亭食柑¶
一雙分我洞庭秋梨棗傍觀不那羞喚得¶風霜囘齒頰
<pb:KR4d0216_WYG_010-5a>
夜㝷淸夢五湖舟¶
　　　和如庵¶
厭聽諸方三昧禪却思夜雨對床眠欲知¶千偈如翻水
㸔取朝來綠漲川¶
　　　又¶
不談世法不談禪徹曉齁齁一覺眠箇裏¶神通元不小
囘風急雨震山川¶
　　　又<md:KR4d0216_SBCK_010-4b>¶
<pb:KR4d0216_WYG_010-5b>
朝供爐香夜供燈閑來落得困瞢騰如庵¶許我參堂去
長作昭亭粥飯僧¶
　　　又¶
一燈分作百千燈光徧河沙正鬱騰稽首¶應庵休揀擇
直須傳與在家僧¶
　　　又¶
道人受偈自然燈筆底光芒夜夜騰詩成¶十手不供冩
鑿齒敢對彌天僧
<pb:KR4d0216_WYG_010-6a>
　　　又¶
飛蛾撲撲誤占燈火色何人要上騰我已<md:KR4d0216_SBCK_010-5a>¶澹然忘世味
蒲團紙帳只依僧¶
　　　楓橋¶
四年忽忽兩經過古岸依然窣堵波借我¶繩牀消午暑
亂蟬鳴處竹隂多¶
　　　題西湖可賦軒¶
風光獵獵上烏巾不那西湖爛漫春借我¶繩牀對脩竹
<pb:KR4d0216_WYG_010-6b>
爲君一洗軟紅塵¶
　　　題胡敦約山行圖¶
松行石磴兩崎嶇此去長安路更迂底箇¶官儂强健在
葛巾芒屩自騎驢<md:KR4d0216_SBCK_010-5b>¶　　　從張唐卿乞韭黃¶
雪壓畦蔬僮手皸度郎多日欠常珍懸知¶旅食初無恙
窖裏黃芽借得春¶
　　　送紙衾韓中父
<pb:KR4d0216_WYG_010-7a>
韓郎香盡諸緣絶壊衲篝燈供佛熏乞與¶紙衾綿樣暖
撩敎醉裏夢紛紜¶
　　　又¶
了知夢境皆虛妄妄念常從夢處開敗子¶道心因此夢
夢成還我紙衾來¶
　　　再用韻<md:KR4d0216_SBCK_010-6a>¶雪中紙衾有奇趣煖香夜作椒蘭熏毗耶¶丈室本無病
天女爲散花紛紜
<pb:KR4d0216_WYG_010-7b>
　　　又¶
雪花如席風色惡擁被圍爐門不開我亦¶窮閻車馬絶
一杯相屬望君來¶
　　　將至宣城和壁間韻寄王宣子¶
一笑歸來見在身倒傾江水洗緇塵騎驢¶緩緩東風裏
知有工夫展故人¶
　　　寄當塗王守叔堅¶
隔江燈火夜深明見說江城犬不驚何日<md:KR4d0216_SBCK_010-6b>¶告功當獻社
<pb:KR4d0216_WYG_010-8a>
使君胷次有長城¶
　　　隱靜覔杉株¶
舊聞隱靜庭前栢虎嘯龍吟三十秋我亦¶經營一邱壑
無根樹子却須求¶
　　　題夏氐莊¶
平湖漠漠雨霏霏壓水人家燕子飛欲向¶湖東問春色
杏花無數㸃征衣¶
　　　舟中卽事
<pb:KR4d0216_WYG_010-8b>
夜行水澁舟難進月白林稀鳥易驚老去¶不堪霜露力
尊中微覺似多情<md:KR4d0216_SBCK_010-7a>¶　　　小憩孫氏竹軒觀諸公詩¶
開軒種竹仍留客想見此翁强健時借我¶繩牀小盤薄
爲君試讀壁間詩¶
　　　又¶
種竹主人今白髮題詩客子半靑雲北來¶南去何時了
風月依然只此君
<pb:KR4d0216_WYG_010-9a>
　　　王龜齡遣妓送酒賜詩走筆爲謝¶
不復襄王夢裏雲紛紛縞袂與靑裙鳴鞭¶枉送齋中釀
病徹杯觴欠薄醺¶
　　　與薦福<md:KR4d0216_SBCK_010-7b>¶湖上童童百畝隂丹樓碧閣照淸深不嫌¶歌板相喧聒
要見桃花印此心¶
　　　豐城觀音院有胡明仲范伯達汪¶彦章諸公題
　　　字
<pb:KR4d0216_WYG_010-9b>
中興人物數諸公遺墨凄(一本/作依)然野寺中¶欲訪英靈無
處所獨搔蓬鬢立西風¶
　　　入桂林歇滑石驛題碧玉泉¶
百折崎嶇嶺路頭一環淸駚石間流須君¶淨洗南來眼
此去山川勝北州¶
　　　明年重過次韻六言<md:KR4d0216_SBCK_010-8a>¶世事風經雨過此身遇坎乘流折腰不爲¶五斗轍環或
徧九州
<pb:KR4d0216_WYG_010-10a>
　　　和都運判院韻輒記即事¶
登臨不但爲山水玉節政爾觀民風因君¶引我㸔勝處
詩在千山烟雨中¶
　　　又¶
平生烟霞成痼疾置在朝市殊不宜夢尋¶歸路向何許
淮南小山生桂枝¶
　　　又¶
先生名字帝所識三節在道已相望早晚<md:KR4d0216_SBCK_010-8b>¶鳴珂朝玉闕
<pb:KR4d0216_WYG_010-10b>
朱衣正在殿中央¶
　　　又¶
便建油幢上木天棠隂元不用蒲鞭南州¶小試調元手
國步多艱政要賢¶
　　　又¶
緑簔靑笠舟一葉黃麻紫誥言如綸君扶¶日月行黃道
我向江湖作散人¶
　　　又
<pb:KR4d0216_WYG_010-11a>
盆池雖小亦淸深要看澄泓印此心不嫌¶蛙黽相喧聒
夜靜恐有蛟龍吟<md:KR4d0216_SBCK_010-9a>¶　　　又¶
君詩我續貂不足曹鄶大楚非匹儔要知¶二人唱必和
異日盛事傳中州¶
　　　敬謝經畧秘閣餘甘湯¶
甘言誤我三折臂良藥爲洗五斗腸欲知¶苦過味方永
請試君家肘後方
<pb:KR4d0216_WYG_010-11b>
　　　又¶
此老才堪上諫坡南州留滯意如何還將¶苦口劘英主
醫國懸知藥籠多¶
　　　德慶范監州以子石硯寵假雖小<md:KR4d0216_SBCK_010-9b>¶而奇戲作¶
曽侍虛皇玉案前夜書蠒紙筆如椽莫嫌¶此石規模小
一寸𤣥雲萬斛泉¶
　　　又¶
端溪别駕極風流白璧明珠不暗投笑我¶支牀已多許
<pb:KR4d0216_WYG_010-12a>
須君隱几更𠖇搜¶
　　　以水仙花供都運判院¶
十月西湖冰齒凉梅間松下小齊房幽芳¶靚色天爲笑
落莫南來也自香¶
　　　又<md:KR4d0216_SBCK_010-10a>¶瘴土風烟那有此却疑姑射是前身冰肌¶玉骨誰消得
付與霜臺衣繡人¶
　　　再和¶韻
<pb:KR4d0216_WYG_010-12b>
雪屋因君發妙思作歌可比漢芝房根塵¶已證淸淨慧
鼻觀仍薰知見香¶
　　　又¶
玉壺寒露映眞色霧閣雲窻立半身可但¶凌波學仙子
絶憐空谷有佳人¶
　　　和仲欽題粉巖¶
一麾縻我欠追從悵望千山紫翠重忽向<md:KR4d0216_SBCK_010-10b>¶郵筒得新句
知君正在碧蓮峯
<pb:KR4d0216_WYG_010-13a>
　　　仲欽寄民爲重齋詩和答¶
齋中寒日影瓏葱齋外參天十八公二十¶四州民樂否
莫敎一物怨途窮¶
　　　又¶
玉節南來兩使星埋輪折檻有家聲不嫌¶齋榜民爲重
去國當時一葉輕¶
　　　又¶
德意丁寧到緑林都捐刀劔作齊民皇華¶入奏天顔喜
<pb:KR4d0216_WYG_010-13b>
趂得朝元第四春<md:KR4d0216_SBCK_010-11a>¶　　　又¶
行邊使者幾時囘寄我淸風欲滿懐已把¶十詩鐫樂石
爲公滿意落新齋¶
　　　又¶
蠻烟瘴雨侵行李毎向南雲有所思定自¶爲民忘涉險
請君細讀寄來詩¶
　　　贈珪老求竹
<pb:KR4d0216_WYG_010-14a>
東窻便種千竿竹準擬淸風六月凉傳語¶報恩珪長老
相煩去作竹街坊<md:KR4d0216_SBCK_010-11b>¶　
　
　
　
　
　
<pb:KR4d0216_WYG_010-14b>
　
　
　
　
　
　
　
　于湖集巻十
¶
<md:KR4d0216_SBCK_011-1a>¶
<pb:KR4d0216_WYG_011-1a>
欽定四庫全書
　于湖集巻十一¶
　　　　　　　　　　　　宋　張孝祥　撰
　　絶句¶
　　　偶得四月菊以奉提刑運使¶
午隂籬落小裴囘厎許淸香鼻觀來定自¶霜臺風力峻
故敎霜菊暑中開¶
　　　又
<pb:KR4d0216_WYG_011-1b>
金縷裁衣玉綴裳掃除瘴暑作秋香一杯¶擬作重陽賞
更借西風一夜凉¶
　　　偶得新茶獻提刑文旣壽北堂太¶夫人亦可助
　　　齊眉之餉也<md:KR4d0216_SBCK_011-1b>¶龍焙新春出尚方細官佳句總堪嘗遥知¶舉案齊眉處
再拜萱堂壽未央¶
　　　鄭義寧送蓴菜¶
我夢扁舟震澤風蓴羮到筯晚盤空那知¶嶺海炎蒸地
<pb:KR4d0216_WYG_011-2a>
也有靑絲滿碧籠¶
　　　贈甘法曹¶
北嶽仙人汗漫遊斯文曽到海邊州誰憐¶詩禮甘公子
牢落靑衫向白頭¶
　　　贈劉全州子龜從兄弟¶
山到湘中靑未了月橫嶺北夜何其問字<md:KR4d0216_SBCK_011-2a>¶劉郎能載酒
爲渠更賦一篇詩¶
　　　和蔡濟忠溪上
<pb:KR4d0216_WYG_011-2b>
一潭秋水不見底十里暮山無斷頭長恨¶公餘過溪晚
放敎明月上扁舟¶
　　　廣右無筆劉子思攜一束來擇其¶尤者作字但
　　　如此他日中州有筆¶當愛惜也¶
劉侯贈我筆一束筆鋒如錐管如玉不嫌¶夜艾剪銀燭
爲君一掃千兔秃¶
　　　登七星山呈仲欽<md:KR4d0216_SBCK_011-2b>¶魁杓歴歴控雲嵐地濶天虛萬象涵不與¶天公管喉舌
<pb:KR4d0216_WYG_011-3a>
猶堪嶽立鎭湘南¶
　　　又¶
便驅匹馬出烟嵐聖主恩深若海涵却到¶璣衡高處望
白雲無數滿江南¶
　　　壽老迓使者以齋素不置餞¶
火雲飛電遠連天太息齋厨几不羶定自¶隨車有甘雨
爲言星使早加鞭¶
　　　又
<pb:KR4d0216_WYG_011-3b>
藩府東行迓繡衣海雲山月照旌麾錦囊<md:KR4d0216_SBCK_011-3a>¶賸有新詩句
寄與幽人莫遣遲¶
　　　臨桂令以薦當趨朝置酒召客戲¶作二十八字
　　　遣六從事佐之壽其¶太夫人¶
雙鳬舊作朝天計一鶚新收薦士書不惜¶持杯相煖熱
白頭慈母最憐渠¶
　　　風洞¶
山入烏蠻連越巂天開斗野對珠宫應憐¶嶺海長炎熱
<pb:KR4d0216_WYG_011-4a>
乞與淸涼萬竅風¶
　　　羅江驛<md:KR4d0216_SBCK_011-3b>¶湘南湘北三十里六月七月再經過紫荆¶花開白酒賤
奈此湘中風月(一本作/山水)何¶
　　　秦城¶
塹山堙谷久馳驅南築堅城更遠圖桂海¶冰天塵不動
那知壠上兩耕夫¶
　　　龜潭
<pb:KR4d0216_WYG_011-4b>
浯溪見渠文字古龜潭有此竹石幽王孫¶賣藥城市去
江雨過時余獨遊¶
　　　早發衡山¶
飛廉盛怒土囊口美滿風㠶眞快哉後日<md:KR4d0216_SBCK_011-4a>¶南山山下過
更留餘力掃塵埃¶
　　　西湖¶
岸草汀花對夕陽滿船新月夜鳴榔秋淸¶菡蓞紅千柄
風靜琉璃碧一方
<pb:KR4d0216_WYG_011-5a>
　　　舟中¶
扁舟東去幾時還身寄雲濤泱漭間一夜¶櫓聲鳴到曉
覺來滿眼是它山¶
　　　又¶
山圍平遠水浮天目送歸鴻落照邊好趂¶新年釀雲液
歸來猶及牡丹前<md:KR4d0216_SBCK_011-4b>¶　　　又¶
亂山深崦小蹊斜野水微茫浸斷霞一笛¶晚風生碧樹
<pb:KR4d0216_WYG_011-5b>
始知林裏有人家¶
　　　又¶
南來北去秖紛紛又過荆山一月春笑殺¶風前桃李樹
飄蓬猶作未歸人¶
　　　又¶
泊船江口夜深深月傍蓬窻照淺斟隔岸¶漁燈半明滅
不眠空有故人心¶
　　　喜雨<md:KR4d0216_SBCK_011-5a>¶
<pb:KR4d0216_WYG_011-6a>
已晴復雨雨還晴慣閱人間夢不驚小立¶欄干搔短髮
亂雲飛度夕陽城¶
　　　謝黃主管¶
一杯爲我貰天刑便覺人間有獨醒憶昨¶金華侍經席
曽分甘露飮春庭¶
　　　有懐¶
故人春夢誰復見故園梨花二月天丁祝¶主人時醉賞
荆州寒食又經年
<pb:KR4d0216_WYG_011-6b>
　　　廣右道中¶
參天古木緑隂合峻極層巒瀑布長啼鳥<md:KR4d0216_SBCK_011-5b>¶一聲家萬里
依然無語對斜陽¶
　　　又¶
觸鼻野花香泛泛勸歸啼鳥意諄諄嶺南¶三月已煩暑
猶向江頭細問津¶
　　　贈鹿苑信公詩禪¶
詩巻隨身四十年忙時參得竹箄禪而今¶投老湘西寺
<pb:KR4d0216_WYG_011-7a>
卧看湘江水拍天¶
　　　又¶
句中有眼悟方知悟處還同病著錐一箇¶機關無兩用
鳥窠拈起布毛吹<md:KR4d0216_SBCK_011-6a>¶　　　聞德遠與曽裘甫黎師侯㑹飮范¶周士所¶
海棠開後碧桃開寒食人家燕子來一病¶閉門三十日
更無屐齒到蒼苔¶
　　　又
<pb:KR4d0216_WYG_011-7b>
張飮名園樂有餘奉常何苦但齋居一杯¶我亦埀涎甚
病起無聊只羡渠¶
　　　又¶
臞曽句法早知名新築詩壇五字城不要¶綈袍憐范叔
應將石鼎調彌明<md:KR4d0216_SBCK_011-6b>¶　　　水仙¶
淨色只應撩處士國香今不落民家江城¶望斷春消息
故遣詩人詠此花
<pb:KR4d0216_WYG_011-8a>
　　　賦衡山張氏米帖¶
人物千年海嶽翁筆精墨妙與天通傳聞¶有帖藏張姓
怪底湘江月貫虹¶
　　　借魏元理畫¶
復古殿中留醉墨只今神品世間無衡山¶尚畫傳家寳
花鴨來禽肯借不¶
　　　欽夫折贈海桐賦詩定叟晦夫皆<md:KR4d0216_SBCK_011-7a>¶和某敬報况¶
童童翠蓋擁天香窮巷無人亦自芳能致¶詩豪四公子
<pb:KR4d0216_WYG_011-8b>
不敎辜負好風光¶
　　　贈周義山子季隱¶
廼翁幾年在黃閣郎君四十猶白丁一家¶榮瘁不足道
誰持此意聞天庭¶
　　　樞宻端明先生寵分新茶將以麗¶句穆然淸風
　　　久矣不作感歎之餘¶輒敢屬和¶
伐山萬鼓震春雷春鄉家山挽得回定自<md:KR4d0216_SBCK_011-7b>¶君王思苦口
便同金鼎薦鹽梅
<pb:KR4d0216_WYG_011-9a>
　　　又¶
先生筆勢挾風雷春色先從筆底回却笑¶麄官成漫與
望林止渴竟無梅(茶爲郵卒所竊/但詩¶筒至耳)¶
　　　又¶
詩腸隱隱轉飢雷(一本作殷/殷作驚雷)春困無人與¶喚囘强續新
詩終不似空傳衣鉢向黃梅¶
　　　送慈曼如金山迎印老住大潙¶
傳與金山山下龍乞將上水一帆風道人<md:KR4d0216_SBCK_011-8a>¶自有飛空錫
<pb:KR4d0216_WYG_011-9b>
只載中泠十丈洪¶
　　　小山書院(爲劉之翰作/)¶
萬里淸江占一灣藂生桂樹㸃幽閑誰人¶得似劉郎子
賦到淮南大小山¶
　　　舟中熱甚從鄂守李壽翁乞冰雪¶櫻桃¶
熟顆櫻桃(一本作/種沙)和露摘新冰削玉辟風¶開南樓縱作
一水隔不遣小舟衝浪來¶
　　　夜半走筆酬壽翁
<pb:KR4d0216_WYG_011-10a>
短蓬掀舞不得寐忽枉新詩手自開主人<md:KR4d0216_SBCK_011-8b>¶留客不作意
更送一江風雨來¶
　　　又¶
二年塵土堆中坐一到南樓眼暫開風靜¶江平留不得
待敎黃鵠送詩來¶
　　　琵琶亭¶
江州司馬舊知音流落江湖感更深萬里¶故人明月夜
琵琶不作亦沾襟
<pb:KR4d0216_WYG_011-10b>
　　　又¶
潯陽江上琵琶月彭澤門前楊柳風兩賢¶抵許不相似
哀樂雖殊吾意同<md:KR4d0216_SBCK_011-9a>¶　　　過三塔寺¶
湖光瀲灩接天浮風捲銀濤未肯休夜岸¶繫舟來古塔
不妨蹤迹更遲留¶
　　　又¶
層巒疊嶂幾重重萬頃烟波浩渺中釣艇¶未歸饒夕照
<pb:KR4d0216_WYG_011-11a>
耳邊蘆葦戰寒風¶
　
　
　
　
　
　
　
<pb:KR4d0216_WYG_011-11b>
　
　
　
　
　
　
　
　于湖集巻十一
<md:KR4d0216_SBCK_011-9b>¶
<md:KR4d0216_SBCK_012-1a>¶
<pb:KR4d0216_WYG_012-1a>
欽定四庫全書
　于湖集巻十二¶
　　　　　　　　　　　　宋　張孝祥　撰
　　絶句¶
　　　玉淵¶
靈源直上與天通借路來從五老峯試向¶欄干敲拄杖
爲君喚起玉淵龍¶
　　　萬杉寺
<pb:KR4d0216_WYG_012-1b>
莊田總是昭陵賜更著官船載御書今日¶殘僧無飯喫
却催積欠意何如¶
　　　又¶
老幹參天一萬株廬山佳處著浮圖只因<md:KR4d0216_SBCK_012-1b>¶買斷山中景
破費神龍百斛珠¶
　　　楞伽寺¶
朱砂峯下楞伽寺白髪僧生乙丑年乞我¶一杯淸淨水
爲扶脚力上層巓
<pb:KR4d0216_WYG_012-2a>
　　　又¶
天圍欲盡三千界地險眞成百二關不向¶中峯最高處
諸君原未識廬山¶
　　　又¶
山北山南劫火餘如何留得此僧居(一本/作廬)¶可憐鐘閣三
枝竹無復山房萬巻書<md:KR4d0216_SBCK_012-2a>¶　　　鸞溪¶
蒼龍翔舞餘千仞瀑水奔流欲百盤定自¶山靈憐寂寞
<pb:KR4d0216_WYG_012-2b>
故敎臨鏡有窺鸞¶
　　　漪瀾堂¶
水漫春洲到處通檣竿無數挿空濛主人¶只愛堂前木
不放廬山入眼中¶
　　　和家君韻寄舅氏¶
夷齊之淸格鄙頑孳孳盗跖何曽閑空齋¶風定香縷直
但有書冊猶相關¶
　　　送袁翟伯壽<md:KR4d0216_SBCK_012-2b>¶
<pb:KR4d0216_WYG_012-3a>
萬里歸來無苜蓿扁舟共載兩袁君今日¶送君向何處
黃鶴山中多白雲¶
　　　奉題富文橫舟¶
山林城市不相得此處俱勝天下降欲展¶江天一千里
橫舟西南更開窻¶
　　　子餘許修草堂遣句勸請¶
蓮社高人久寂寥草堂風物故蕭蕭追還¶舊觀須公等
喚我它年寄一瓢
<pb:KR4d0216_WYG_012-3b>
　　　次韻南軒喜雨¶
午窻溜雨忽潺潺想見欣然阡陌間敬簡<md:KR4d0216_SBCK_012-3a>¶堂中有新事
水滿新池雨滿山¶
　　　又¶
北風吹雲如裂絲赤龍巻水尾倒埀雷轟¶電激不敢駐
驅入吾家喜雨詩¶
　　　又¶
天公有意不作難一雨千里須臾間但得¶湖南今歲熟
<pb:KR4d0216_WYG_012-4a>
我亦腰鎌歸故山¶
　　　又¶
使君保障仍蠒絲可憐民屋如罄埀今朝¶一雨秋事了
便可高詠豐年詩<md:KR4d0216_SBCK_012-3b>¶　　　送茶¶
頭綱入餠密雲龍曽侍虛皇拆御封今日¶湘中見新夸
喚囘淸夢九烟重¶
　　　從吳伯承乞茶
<pb:KR4d0216_WYG_012-4b>
三月新茶猶未識作詩去問野堂君春風¶有脚家家到
定爲麄官不見分¶
　　　送僧遊天台¶
寳刹慿虛五百仙猶將心事向塵邊煩君¶試問橋東寺
若箇而今又應縁¶
　　　石惠叔以石斛爲貺因筆賦詩<md:KR4d0216_SBCK_012-4a>¶截得蒼山一段秋千峯萬壑翠光浮虛堂¶百尺琉璃簟
對此眞堪作卧游
<pb:KR4d0216_WYG_012-5a>
　　　題趙知府墓¶
翁仲無聲石馬閑墓門蕭瑟鎻靑烟故人¶仰卧靑松下
落日孤村聞杜鵑¶
　　　朝謁南嶽¶
泰常嵩岱拱神州玉帛閑來四十秋却到¶朱明囘北首
憂時淚作九江流¶
　　　題方務德靜江所作雪觀¶
昔日主人今法徒空留偉觀古城隅邦人<md:KR4d0216_SBCK_012-4b>¶指㸃思遺愛
<pb:KR4d0216_WYG_012-5b>
我亦先生屋上烏¶
　　　和伯承送茶韻¶
佳句新茶亦太奇嘗新即日未全遲掃除¶鴈鶩行邊事
細輾春風細讀詩¶
　　　和伯承惠笋¶
錦籜離離鄉觸藩怒雷挾雨更追奔絶甘¶賴有吳公子
菌蠢貓頭不足論¶
　　　又
<pb:KR4d0216_WYG_012-6a>
楚産惟渠可定交時時隔壁望烟梢已煩¶穉子來相過
更有新詩送島郊<md:KR4d0216_SBCK_012-5a>¶　　　有懐長沙知識呈欽夫兄弟¶
順寧去覆郎官錦府谷仍監太府錢唯有¶吾宗老兄弟
閉門依舊絶韋編¶
　　　又¶
春風花柳又芳姸更接髯郎水竹園小閣¶橫橋俱勝絶
只應欠我共開尊
<pb:KR4d0216_WYG_012-6b>
　　　又¶
召公分陜是東鄰天遠堂中好主人更喜¶新來黃太史
賸&KR0184;佳句了新春¶
　　　又<md:KR4d0216_SBCK_012-5b>¶髯郎高卧元無恙何日湘濱具一舟肯約¶春風同過我
爲公釃酒䏑肥牛¶
　　　又¶
洛陽家世邢郎子閒止逍遥自在身病肺¶秋來定甦眚
<pb:KR4d0216_WYG_012-7a>
可能乘興到沙津¶
　　　題塔子寺¶
酴醿壓架玉交加深院無人有落花却憶¶江南田舍樂
旋敲生火煑新茶¶
　　　題斷堤寺¶
柔桑細麥緑油油雲水烘春爛不收馬上<md:KR4d0216_SBCK_012-6a>¶困來尋歇處
斷堤寺裏半時留¶
　　　又
<pb:KR4d0216_WYG_012-7b>
堤邊楊柳密藏鵶堤上游人兩髻丫可惜¶行春來較晚
誰家留得碧桃花¶
　　　又¶
古寺留春最得多紫微花畔海棠窠無人¶歲晚同幽獨
古栢隂森著薜蘿¶
　　　德化漪嵐堂感二林碑六言¶
兩林文章翰墨只今塵土墻隂炎凉莫作¶世態是非當
印吾心(寘二林碑於屋後恐非作/碑者之意請移<md:KR4d0216_SBCK_012-6b>¶置堂上)
<pb:KR4d0216_WYG_012-8a>
　　　欽夫遣送箭笋日鑄甚珍用所寄¶伯承韻作六
　　　言便請過臨¶
君家稚箭寳茗賜出太官水衡已約髯吳¶過我更須君
來細評¶
　　　欽夫和六言再用韻¶
君詩與物俱妙鄙夫那敢抗衡芭蕉辟君¶三舍笋脯亦
須改評(欽夫笋脯甚妙/顧非稚箭比也)¶
　　　游湖山贈圓禪六言
<pb:KR4d0216_WYG_012-8b>
素香無脂粉氣好語諧韶濩音有人問西<md:KR4d0216_SBCK_012-7a>¶來意門前秋
水沈沈¶
　　　送萬老六言¶
桑下不須再宿囊中莫留一錢打鼓退高¶臺寺洗脚上
五湖船¶
　　　次東坡先生韻¶
微凉入舡窻秋水滿湘浦過盡前頭灘只¶得夜來雨¶
　　　又
<pb:KR4d0216_WYG_012-9a>
人魚不相及掛頰以香餌因循十年錯歸¶計覺今是<md:KR4d0216_SBCK_012-7b>¶　　　又¶
悠然望江南日出烟靄微倚門雙白髪屈¶指待兒歸¶
　　　又¶
漁師來賣魚舡小風蕩漾得錢瞥波去不¶怕江流漲¶
　　　又¶
朝發方良磯莫宿白水灣寛作一月程須¶見江南山¶
　　　又<md:KR4d0216_SBCK_012-8a>¶
<pb:KR4d0216_WYG_012-9b>
我程可黙數中秋過江池趂得江南米新¶舂玉滿箕¶
　　　又¶
棧羊割肥紅社罋撥濃緑再拜爲親壽起¶舞自作曲¶
　　　又¶
閉門靜觀心踵息閟天和從渠江頭人尺¶水一丈波¶
　　　題福嚴寺行者堂¶
揮毫高山巓餘墨走龍虵請收今夜雨爲<md:KR4d0216_SBCK_012-8b>¶汝洗袈裟¶
　　　題梅塢圖(并序/)
<pb:KR4d0216_WYG_012-10a>
　　尹孺文徃時住廬山名所居曰梅塢¶蓋一丘一壑
　　自在孺文胷中觸於外¶者感乎内信乎其有樂於
　　此也孺文¶遇異人得丹竈術蠲痾起死探囊一¶笑
　　客建康市久之邂逅故人恐其遂¶忘歸也爲此圖
　　殆騷人賦招隱之意¶然聖賢之學不但爲己孺文
　　窮困悼¶無以施諸人一寓之藥眞得道者所<md:KR4d0216_SBCK_012-9a>¶爲儻
　　又欲按圖尋故巢翩然而徃其¶可乎哉¶
我曽到梅塢正自畫不如是處有風月君¶無懐故居
<pb:KR4d0216_WYG_012-10b>
　　　贈趙簽¶
趙侯富貴種自有巖壑姿同姓古所敦早¶晚踏天墀¶
　　　歸宗寺¶
兩峯雙澗水萬古一篇詩玉局竟仙去空¶山無此碑<md:KR4d0216_SBCK_012-9b>¶　　　烟雨觀¶
七澤闌干外兹游亦壯哉主人何處去猶¶未賦歸來¶
　　　題朱元晦所書凱歌巻後¶
我詞不足録聊以醒渠醉更參三十年當¶與風子對
<pb:KR4d0216_WYG_012-11a>
　　　贈萬上座¶
過了鐵圍山復生金蓮臺與問萬上座一¶笑愁容開¶
　　　野牧圖<md:KR4d0216_SBCK_012-10a>¶吳牛三十角久與牧相忘忽憶淮南路春¶風滿柘岡¶
　　　又¶
秋晚稻生孫催科不到門人閑牛亦樂隨¶意過前村¶
　　　題畫¶
權郎筆墨禪徃者屢參請斯人骨已朽妙¶處一笑領<md:KR4d0216_SBCK_012-10b>¶
<pb:KR4d0216_WYG_012-11b>
　
　
　
　
　
　
　
　于湖集巻十二
¶
<md:KR4d0216_SBCK_013-1a>¶
<pb:KR4d0216_WYG_013-1a>
欽定四庫全書
　于湖集巻十三¶
　　　　　　　　　　　　宋　張孝祥　撰
　　文¶
　　　原芝¶
紹興二十四年芝産于太廟楹當仁¶宗英宗之室詔羣
臣畢觀奉表文德¶殿賀旣二年芝復生其處校書郎張
某作¶原芝曰非天私我有宋我祖宗在天篤¶丕祐于子
<pb:KR4d0216_WYG_013-1b>
孫明告之符於惟欽哉在昔¶仁祖登三咸五以天下爲
公授我英祖¶以永我基祚於惟欽哉我聖天子躬濟<md:KR4d0216_SBCK_013-1b>¶大
業旣平旣治上恬下嬉惟大本未立¶社稷宗廟之靈亦
靡克寧饗有耀兹芝胡¶爲乎來天維顯思命不易哉和
氣致祥敢¶曰不然曷不于他乃廟産旃曷不于他惟¶二
宗之室曷不于他再歲再出於惟欽哉¶天意則然我祖
宗之意則然於惟欽哉¶我二三輔臣以告我聖天子告
我聖¶天子承天之意承祖宗之意早定大計¶惟一無貳
<pb:KR4d0216_WYG_013-2a>
紛以貳起辛伯有言惟貳惟一¶治忽所原匪弗圖之憂
惟貳之懼敢告<md:KR4d0216_SBCK_013-2a>¶聖天子爲萬世慮蠢爾小子越職罪死
弗¶罪以思惟二三輔臣以思以謀告聖天¶子言有一得
以禆吾國萬死奚恤渠敢愛¶死而畏越厥職¶
　　記¶
　　　遊無窮齋記¶
人之心思無不至也一息之頃北可以燕¶南可以越夫
物之善遊莫心若也方在越¶也則目之所營足之所履
<pb:KR4d0216_WYG_013-2b>
越之山川城郭¶也而燕不與焉及其至於燕也猶在越
也<md:KR4d0216_SBCK_013-2b>¶夫一息之頃也一心之思也而燕越不能¶以相通何
也思爲之礙也故一物入於思¶一物爲之礙一事入於
思一事爲之礙吾¶雖欲遊而事與物者留之其能無所
不通¶而無所不至也哉子張子謂子郭子曰子¶好游乎
子必無思而後可以游於無窮雖¶然無思者聖人之學
也而吾與子何足以¶知之嘗試與子取其似者而言之
子嘗寐¶而無夢矣乎寐而無夢非無思也神潛而¶心不
<pb:KR4d0216_WYG_013-3a>
用也方是之時可喜可怒可哀可樂<md:KR4d0216_SBCK_013-3a>¶者紛於吾前而吾
心不知焉則亦近於聖¶人之寐而無思也已夫昔之遊
不遂者以¶吾之思累之今吾嗒然自放於一榻之上¶子
欲求吾心之所在了不可得其遊燕耶¶越耶其在天地
之間耶其出天入神而與¶化終始耶子固不能知之而
吾亦安能知¶之豈獨吾不知之雖有聖人亦安能知之¶
故名吾寢齋曰游無窮於子何如郭子曰¶信斯言也則
子所不能自同於聖人者直¶在於寤寐之間豈其然耶
<pb:KR4d0216_WYG_013-3b>
張子曰然吾方<md:KR4d0216_SBCK_013-3b>¶欲就睡須子他日來爲子言之紹興戊
寅¶三月記¶
　　　宣州修城記¶
宣爲城西南負山東北踞溪流幅員三千¶四百歩建炎
中侍御史直龍圖閣會稽李¶公嘗守以支潰卒圍閲月
引去公益治城¶具器用嚴爲之備當是時江淮之間靡
焉¶騷動惟宣以城堅好故不被兵宣之人德¶李公尸而
祝之蓋距今辛巳餘三十年矣¶而定陶任公亦以御史
<pb:KR4d0216_WYG_013-4a>
直龍圖閣繼李之<md:KR4d0216_SBCK_013-4a>¶績惟定陶公德成而行尊實大而聲
宏剛¶方以立朝豈弟以牧民民聽旣孚吏䖍弗¶媮教條
一施事訖于理乃視城壘東傾西¶决乃閱戎器剝折蠧
敗公聳然懼曰吾惟¶守土不此之務吾失職矣即日出
令裒材¶揆功易圯以堅増庳爲崇尺積寸㑹役有¶成數
檄召下縣使以徒集程督有制犒賜¶有時無偏徭無墮
工一月而栽再月而畢¶千雉雲矗百樓山峙屹嶪岋峨
若化而出¶池隍險幽門&KR0146;回阻誰何周嚴至者神沮<md:KR4d0216_SBCK_013-4b>¶凡
<pb:KR4d0216_WYG_013-4b>
城所須無一不給旣又冶金伐石刓革¶揉木殺&KR0034;傅羽
濡筋削角練工之良大治¶兵械戈劔弓矢櫜兠㦸幟視
諸故府乃易¶乃飭枚計其凡四十萬有奇邦人士女四¶
方賓客駭嘆其成天造鬼設冬十月金人¶絶淮翦我合
肥蹂我歴陽流柹投鞭規濟¶天塹並江列城焦然以憂
公旦起聞諜色¶不爲動徐召賓佐分畀其職某調某卒
某¶賦某甲某守某險米鹽薪芻鐵炭布帛瑣¶細之物毛
舉其目嚴以待命増斥堠申火<md:KR4d0216_SBCK_013-5a>¶禁察姦宄詰逋逃吏持
<pb:KR4d0216_WYG_013-5a>
筆牘畢受成畫號¶令明壹奔走就事邑居之豪率其僮
客什¶伍相聨以藝自達受粟取傭豐殺以宜旬¶日得戰
士五千嚴兵登陴部分整暇驛聞¶諸朝恩給臺仗朝莫
閱習導以醲賞四鄰¶繹騷羽書交馳吏駭人摇滋不奠
居而吾¶宣城晏起早眠在都在鄙弗震弗驚邊之¶遷民
係路來歸振廪授地罔不得所十有¶一月金亮就斃闔
府文武撰日解嚴父兄¶子弟惟公之勤歡喜踊躍願肖
公象置祠<md:KR4d0216_SBCK_013-5b>¶宇如所以事李公者公持不可民不公之¶謀
<pb:KR4d0216_WYG_013-5b>
亟營屋市中公命撤之邦人曰公德著¶聞天子且奪公
歸之朝盍乞諸天子而留¶公則數百千人相與扶携走
闕下拜䟽願¶借公十年公又遣縣吏禁止民從間道疾¶
馳卒上䟽乃已或謂某子之居是邦也宜¶知之矣今吾
父兄子弟將列公之事刻之¶金石使子孫不忘公文非
子誰宜爲某謹¶應之曰不敢辭也雖然此公之細也使
公¶自是進而居可爲之地一衆心以爲城尊<md:KR4d0216_SBCK_013-6a>¶主威隆國
勢以保鄣天下此公之志也而¶見於宣城者公之細也
<pb:KR4d0216_WYG_013-6a>
曽何足云勞苦父¶兄幸教某某不敢辭願因父兄之言
書顚¶末以詔來今明年三月吉日歴陽張某¶記¶
　　　樂齋記¶
趙再可於癸未之秋徃主濠之鍾離簿事¶過别予於吳
門時敵方聚兵汴宋居江之¶北者蓋皆徙而南再可獨
驅車以北與再¶可戚而愛之者交諫止之再可慨然無
難<md:KR4d0216_SBCK_013-6b>¶色謂予曰吾聞濠自更辛巳之兵府寺蕩¶焉而吾簿
之於職又廢而復存者今吾徃¶寓直之無所將營一椽
<pb:KR4d0216_WYG_013-6b>
之屋以庇風雨而¶將名之孰可謀之子予名之曰樂齋
夫濠¶上之樂孰知之使吾於濠官守得其職固¶樂不幸
而不得其職而不害其爲趙再可¶者再可亦樂也又不
幸而敵入塞再可與¶民以心爲城擇險而守再可之志
如此再¶可亦樂又重不幸再可力不支而見得於¶敵再
可以得死所爲幸再可彌樂夫無徃<md:KR4d0216_SBCK_013-7a>¶而再可莫不有以
自樂再可兹行其䇿得¶矣彼紆朱懐金駕高車從卒吏
號稱大官¶平時冐爵位取富貴一旦敵人猝至股慄¶心
<pb:KR4d0216_WYG_013-7a>
悸謀自竄之不暇聞再可之樂可愧死¶矣八月二十六
日張某記¶
　　　宣州新建御書閣記¶
臣前年客宛陵間出城東門望喬林中有¶屋餘百楹問
知其爲學宮也即其後有出¶於衆屋之上欹傾支拄若
樓觀云者御書¶閣也私念宣大郡民業於儒十五守多
貴<md:KR4d0216_SBCK_013-7b>¶卿名人惟聖人之經天子所書於此乎藏¶之弗稱顧
若是非政之闕耶今年秋臣自¶撫來吳舟行過江上解
<pb:KR4d0216_WYG_013-7b>
后宣之士大夫則¶已雄詫其鄕之所謂御書閣者謂江
而南¶環數十州莫若吾州之閣麗且壯而吾經¶營之功
民蓋不之知焉臣心竊喜快謂前¶日方嘆其庳陋而今
果有新之者恨未得¶一至其下也冬十一月宣之守集
英殿修¶撰臣許尹以書謂臣使記其成臣頓首不¶辭竊
惟我祖宗以聖繼聖所以出治一<md:KR4d0216_SBCK_013-8a>¶於道德仁義之實雖
未嘗求工翰墨而英¶華之發越精神之運動心手相忘
道藝一¶貫得於自然超冠古昔臣在秘閣嘗竊窺¶累朝
<pb:KR4d0216_WYG_013-8a>
雲漢之章蓋以太祖皇帝艱難草¶昧日不暇給之際重
之劫火散亡之餘其¶書之存猶數十百巻自太宗至于
徽¶祖所藏益多然後知聖人所以遺其子孫¶謂雖極天
下之貴而退朝燕息從容娯樂¶者獨在於是狗馬聲色
技巧之奉不皇及¶也我太上皇帝天縱聖學遹追先猷
身<md:KR4d0216_SBCK_013-8b>¶濟多虞同於創業萬機餘力一寓之書六¶經諸子史
官之所記冩之琬琰頒於天下¶者無慮數千萬字特書
宻賚登牀所取散¶於羣臣之家者不與焉於乎可謂盛
<pb:KR4d0216_WYG_013-8b>
矣¶主上富於春秋稽古重華心畫之妙其則¶不遠臣知
宣城之閣不足以盡藏所賜繼¶是又將闢而增之也昔
者尹嘗爲工部侍¶郎以耆儒被上眷知上之德意志慮¶
其來宣城百廢具舉農勸于耕士興于學¶廩有積粟帑
有餘布旣新是閣甿俗呼舞<md:KR4d0216_SBCK_013-9a>¶整整愉愉邦用綏和蓋相
其役者宣城知¶縣臣李端彦而教授於其學者臣豐至¶
　　　風月堂記¶
風月堂旣成張安國過之季高使記其歲¶月夫士達而
<pb:KR4d0216_WYG_013-9a>
爲宰相窮而爲農夫足夫已¶而遺其外樂一也坐廟堂
進退百吏時雨¶暘穫蓺五穀以彼較此孰憂孰適季高
天¶下士獨從其適而遺其憂豈理然哉堂雖¶成予恐風
月不能淹季高於此也若予懵¶甚理亂不知黜陟不聞
飢而食渴而飮借<md:KR4d0216_SBCK_013-9b>¶公兹堂或可遺老¶
　　　太平州學記¶
學古也廟于學以祀孔子後世之制也閣¶于學以藏天
子之書古今之通義臣子之¶恭也當塗於江淮爲名郡
<pb:KR4d0216_WYG_013-9b>
有學也無誦說¶之所有廟也無薦享之地有天子之書
坎¶而寘之屋壁甲申秋直秘閣王侯秬來領¶太守事於
是方有水灾盡壊堤防民不粒¶食及冬則有邊事當塗
兵之衝上下震揺¶侯下車救灾之政備敵之畧皆有次
叙飢<md:KR4d0216_SBCK_013-10a>¶者飽壊者築赤白囊晝夜至侯一以静塡¶之明年
春和議成改元乾道將釋奠于學¶侯語教授沈瀛曰學
如是今吾州内外之¶事畧定孰先於此者命其掾蔣暉
呂濱中¶撤而新之先是郡將欲樓居材旣具侯命¶取以
<pb:KR4d0216_WYG_013-10a>
爲閣闢其門而重之凡學之所宜有¶無一不備客有過
而嘆曰賢之不可已也¶如是夫今之當塗昔之當塗也
來爲守者¶孰不知學之宜葺而獨忘之者豈眞忘之¶哉
力不贍耳始王侯之來民嘗以水爲憂<md:KR4d0216_SBCK_013-10b>¶已又以兵爲憂
王侯易民之憂納之安樂¶之地以其餘力大新兹學役
不及民頥指¶而辦賢之不可已也如是夫客於是又有¶
歎也堯舜禹湯文武之天下傳之至今天¶地之位日月
之明江河之流萬世無敝者¶也時治時亂時强時弱豈
<pb:KR4d0216_WYG_013-10b>
有他哉人而已¶耳財用之不給甲兵之不强人才之不
多¶寧眞不可爲耶詩曰無競維人謂予不信¶請視新學
夏四月旣望歴陽張某記¶
　　　隱靜修造記<md:KR4d0216_SBCK_013-11a>¶平時江東法席之盛建康曰鍾山當塗曰¶隱靜宛陵曰
敬亭敬亭黃蘖之所居而鍾¶山隱靜則又誌公杯渡託
化之地山川形¶勢畧相甲乙建炎之兵敬亭獨存鍾山
隱¶靜則瓦礫之場也自余徃來建康住鍾山¶者旣更十
<pb:KR4d0216_WYG_013-11a>
餘輩未嘗不欲建立而卒不能¶有所就數年來僅能復
有佛殿矣問其事¶力悉出於道人楊善才者寺之僧無
與也¶惟隱靜介居繁昌南陵之間地瘠民窮而¶無大檀
施山又深阻尋幽好奇之士不至<md:KR4d0216_SBCK_013-11b>¶妙義禪師道恭紹興
甲子自大梅來披荆¶棘輦糞穢由尺椽片瓦之積至於
爲屋數¶百千楹土木之工金碧之麗通都大邑未¶有也
蓋妙義住此山於今二十有二年以¶歲月之久願力之
堅規模之宏逺心計之¶精明始於至難積而至於易營
<pb:KR4d0216_WYG_013-11b>
於所無積¶而至於有以能圓滿此大事因縁歴年雖¶多
一彈指之頃也爲屋雖多一把茅之易¶也夫以鍾山距
建康十里而近富商大賈¶之所走集金帛之施無虛日
舊觀之還其<md:KR4d0216_SBCK_013-12a>¶艱若此隱靜望鍾山不敢十一而所以莊¶
嚴成就乃百過之余嘗求其故矣妙義之¶道業足以致
此而其大端亦以久故也此¶佛事也非久不濟而今之
爲郡縣者視所¶居官如傳舍朝而不謀其夕欲民之化
也¶政之成也難哉年月日張某記<md:KR4d0216_SBCK_013-12b>¶
<pb:KR4d0216_WYG_013-12a>
　
　
　
　
　
　
　
　
<pb:KR4d0216_WYG_013-12b>
　
　
　
　
　
　
　
　于湖集巻十三
¶
<md:KR4d0216_SBCK_014-1a>¶
<pb:KR4d0216_WYG_014-1a>
欽定四庫全書
　于湖集巻十四¶
　　　　　　　　　　　　宋　張孝祥　撰
　　記¶
　　　仰山廟記¶
仰山二王自江而西飮食必祭威德所被¶齊光日月乾
道元年張某來守桂林時李¶金方冦郴陽羽書交馳於
道某謁於祠禱¶曰使廣西不被兵者神之賜則請爲王
<pb:KR4d0216_WYG_014-1b>
廟¶于桂且奉神之像以俱其七月某至郡九¶月冦平蓋
嘗以萬人闖吾境知其備也引¶去惟王之仁之靈某不
敢盡述獨叙其答<md:KR4d0216_SBCK_014-1b>¶某者如此敬撰日擇地於城之北爲
王館¶御而書其所始使後有考且勸桂之民以¶䖍事王
二年二月旦張某記¶
　　　棠隂閣記¶
君子之爲政去之久而猶見思者必有惻¶怛愛民之誠
心感於民也深故其來也如¶慈父母之撫其子其去也
<pb:KR4d0216_WYG_014-2a>
如父母捨其子¶而去父母捨其子而去子之心之思寧
有¶旣耶猶曰吾父母將復吾歸及其久而不¶復來也思
之之心益不能忘於是過其宮<md:KR4d0216_SBCK_014-2a>¶室見其所服用與其所
愛樂起敬起慕尸¶而祝之社而稷之更數十百世而不
敢怠¶者蓋昔之人以爲父母則今之人皆其孫¶子孫子
而事其祖宜如何也余昔爲中都¶官聞閩有賢令曰張
君仲欽閩之人歌舞¶之去而思之前年余爲建康仲欽
適通判¶府事當塗闕守余檄仲欽攝焉居數月余¶罷建
<pb:KR4d0216_WYG_014-2b>
康仲欽亦代去余居當塗之别邑徃¶來田間聞民之思
仲欽飮食必禱也余曰¶張君之政何如而使爾不忘若
是民曰我<md:KR4d0216_SBCK_014-2b>¶亦不能知但去年有水菑而君實來民不¶知
水今年水不爲害而吾懼然若將隕焉¶君之時吾與官
若相忘君去我我日與州¶縣之吏接我亦不知其故知
思君而已去¶年余來桂林仲欽提㸃廣西獄事下車一¶
月冐黄茅瘴走二十五州以扁舟渡海吏¶士扣頭涕泣
交諫仲欽搴裳登舟半濟風¶作舟師震駭仲欽怡然不
<pb:KR4d0216_WYG_014-3a>
爲動也黜陟罷¶行一皆考之民民扶輿讙噭以爲百年
未¶之見也夫以當塗之思則知閩之思以閩<md:KR4d0216_SBCK_014-3a>¶當塗占之
仲欽之去嶺表而還天朝也民¶之思仲欽可勝述哉昔
召伯之敎明于南¶國而人愛其甘棠故余登仲欽之閣
名之¶曰棠隂以識民異日之思閣之前有榕木¶交䕃閣
上仲欽之所遊息乾道丙戌五月¶朔日歴陽張某記¶
　　　遊朝陽巖記¶
丙戌上巳余與張仲欽朱元順來遊水月¶洞仲欽酷愛
<pb:KR4d0216_WYG_014-3b>
山水之勝至晚不能去僧了¶元識公意即其上爲亭面
山俯江据登覽<md:KR4d0216_SBCK_014-3b>¶之會五月晦余復偕兩賢與郭道深來
水¶潦方漲朝日在牖下凌倒景凉風四集仲¶欽忻然舉
酒屬余曰兹亭由我而發盍以¶名之余與仲欽頃同官
建康蓋嘗名其亭¶曰朝陽而爲之詩非獨以承晨曦之
光惟¶仲欽之學業足以鳳鳴於天朝也今亭適¶東鄉敢
獻亭之名亦以朝陽而巖曰朝陽¶之巖洞曰朝陽之洞
元順道深合辭稱善¶即書巖石記其所以張某記
<pb:KR4d0216_WYG_014-4a>
　　　千山觀記<md:KR4d0216_SBCK_014-4a>¶桂林山水之勝甲東南据山水之㑹盡得¶其勝無如西
峯乾道丙戌歴陽張某因超¶然亭故基作千山觀高爽
閎達放目萬里¶晦明風雨各有態度觀成而余去廼書
記¶其極¶
　　　衡州新學記¶
先王之時以學爲政學者政之出政者學¶之施學無異
習政無異術自朝廷達之郡¶國自郡國達之天下元元
<pb:KR4d0216_WYG_014-4b>
本本靡有二事¶故士不於學則爲奇言異行政不於學
則<md:KR4d0216_SBCK_014-4b>¶無道揆法守君臣上下視吾之有學猶農¶之有田朝
斯夕斯不耕不耘則無所得食¶而有卒歲之憂此人倫
所以明教化所以¶成道德一而風俗同惟是故也後世
之學¶蓋盛於先王之時矣居處之安飮食之豐¶訓約之
嚴先王之時未必有此然學自爲¶學政自爲政羣居翫
歲自好者不過能通¶經緝文以取科第旣得之則昔之
所習者¶旋以廢忘一視簿書期㑹之事則曰我方¶爲政
<pb:KR4d0216_WYG_014-5a>
學於何有嗟夫後世言治者常不敢<md:KR4d0216_SBCK_014-5a>¶望先王之時其學
與政之分與國家之¶學至矣十室之邑有師弟子州縣
之吏以¶學名官凡豈爲是觀美而已蓋欲還先王¶之舊
求政於學顧卒未有以當上意者則¶士大夫與學者之
罪也衡之學曰石鼓書¶院云者其來已久中遷之城南
士不爲便¶而還其故則自前教授施君鼎石鼓之學¶據
瀟湘之㑹挾山嶽之勝其遷也新室屋¶未具提㸃刑獄
王君彦洪提舉常平鄭君¶丙知州事張君松皆以乾道
<pb:KR4d0216_WYG_014-5b>
乙酉至官下<md:KR4d0216_SBCK_014-5b>¶於是方有兵事三君任不同而責均雖日¶
不遑暇然知夫學所以爲政兵其細也則¶謂教授蘇君
總龜使遂葺之居無何而學¶成兵事亦已環三君之巡
屬整整稱治夫¶兵之已而治之効未必遽由是學也而
余¶獨表而出之蓋樂夫三君識先王所以爲¶學之意於
羽檄交馳之際不敢忘學學成¶而兵有功治有績則余
安得不爲之言以¶勸夫爲政而不知學者耶凡衡之士
知三¶君之心則居是學也不專章句之務而亦<md:KR4d0216_SBCK_014-6a>¶習夫他
<pb:KR4d0216_WYG_014-6a>
日所以爲政不但爲科第之得而¶思致君澤民之業使
政之與學復而爲一¶不惟三君之望如此抑國家將於
是而有¶獲與明年八月旦歴陽張某記¶
　　　三河記¶
直秘閣胡昉治歴陽之明年令行禁止道¶不拾遺於是
始以民之餘力開三河曰千¶秋曰姥下曰石䟦因民之
利不勸以從雷¶動風偃天造地設知閤門事龍大淵將¶
上㫖視其成都統制劉源江東運使韓元<md:KR4d0216_SBCK_014-6b>¶吉淮西運使
<pb:KR4d0216_WYG_014-6b>
梁竑皆㑹夫興事造業之難¶聖智懼焉是舉也惟天子
之信臣臨之¶而諸賢參同異之論稱其平以復于上¶將
不獨吾千里䝉其利爲保障爲繭絲昉¶其任是責哉乾
道丙戌十月旦張某書于¶三瑞堂¶
　　　觀月記¶
月極明於中秋觀中秋之月臨水勝臨水¶之觀宜獨徃
獨徃之地去人逺者又勝也¶然中秋多無月城郭宮室
安得皆臨水蓋<md:KR4d0216_SBCK_014-7a>¶有之矣若夫逺去人迹則必空曠幽絶
<pb:KR4d0216_WYG_014-7a>
之¶地誠有好奇之士亦安能獨行以夜而之¶空曠幽絶
蘄頃刻之翫也哉今余之遊金¶沙堆其具是四美者與
蓋余以八月之望¶過洞庭天無纎雲月白如晝沙當洞
庭靑¶草之中其高十仞四環之水近者猶數百¶里余繫
舡其下盡却童隸而登焉沙之色¶正黃與月相奪水如
玉盤沙如金積光采¶激射體寒目眩閬風瑶臺廣寒之
宮雖未¶嘗身至其地當亦如是而止耳蓋中秋之<md:KR4d0216_SBCK_014-7b>¶月臨
水之觀獨徃而逺人於是爲備書以¶爲金沙堆觀月記
<pb:KR4d0216_WYG_014-7b>
　　　萬巻堂記¶
歐陽文忠公之諸孫曰彚字晉臣者居廬¶陵之安成築
屋其居之東偏藏書萬巻扁¶之曰萬巻堂乾道丁亥冬
晉臣自廬陵冐¶大雪過余於長沙曰彚堂成久矣而未
有¶記也願以爲請夫人莫不愛其子孫也而¶爲之善田
宅崇貨財今彚有三子不願以¶此愚之也蓋辛勤三十
年以有此書以有<md:KR4d0216_SBCK_014-8a>¶此堂而使三子者學焉余以爲文忠
公之¶德宜有後也而今未之聞焉充晉臣之志¶其在兹
<pb:KR4d0216_WYG_014-8a>
已其在兹已晉臣歸幸爲我告之¶古之所謂讀書者非
以通訓詁廣記問也¶非以取科第茍富貴也亦曰求仁
而已仁¶之爲道天所命也心所同也聖人之所覺¶焉者
也六經之所載焉者也得乎此一巻¶之書有餘師矣不
然盡讀萬巻之書以爲¶博焉其可也以爲知讀書則未
也¶
　　　壽芝堂記<md:KR4d0216_SBCK_014-8b>¶秘閣修撰襄邑鄭公子禮自湖南轉運副¶使就拜本路
<pb:KR4d0216_WYG_014-8b>
提㸃刑獄提刑置司衡州而¶衡州子禮落南寓家所在
於是有芝産於¶内寢一本九莖五色備具子禮築新堂
未¶有名也客或考芝之祥名之曰壽芝蓋五¶芝生五嶽
得以和藥皆致神仙壽千歲子¶禮今年七十有二康寧
而好德其奉使典¶州皆有績惠語曰仁者壽則芝之生
豈徒¶然哉余與子禮廣西湖南同官又有連也¶旣書其
扁又爲之記乾道丁亥十二月望<md:KR4d0216_SBCK_014-9a>¶歴陽張某記¶
　　　金堤記
<pb:KR4d0216_WYG_014-9a>
蜀之水旣出峽犇放横潰荆州爲城當水¶之衝有堤起
於萬壽山之麓環城西南謂¶之金堤歲調夫增築夏潦
方滛府選才吏¶分䕶堤上乾道四年自二月雨至于五
月¶水溢數丈旣壊吾堤又齧吾城晝夜澒洞¶如疊萬鼓
前尹尚書方公極救灾之道决¶下流以導水勢親督吏
士别築堤城中民¶安不揺越兩月而後水平秋八月某
自長<md:KR4d0216_SBCK_014-9b>¶沙來以冬十月鳩材庀工作新堤凡役五¶千人四
十日而畢已决之堤匯爲深淵不¶可復築别起七澤門
<pb:KR4d0216_WYG_014-9b>
之址度兩阿之間轉¶而西之接于舊堤穹崇堅好悉倍
于舊旣¶成某進府之耋老問堤之所以壊曰異時¶歲修
堤則太守親臨之庳者益之穴者塞¶之歲有増而無損
也堤是以能久今不然¶矣二月下縣之夫集則有職于
是者率私¶其人以充它役或取其傭而縱之畚鍤所¶及
併宿草與土而去之耳視堤旣平則告<md:KR4d0216_SBCK_014-10a>¶畢工於是堤日
以削而卒致於潰也予感¶其言因書之以告來者使知
戒焉築堤餘¶材裒之作小亭于堤之半取少陵江湖深
<pb:KR4d0216_WYG_014-10a>
更白松竹遠微靑扁之靑白亭而刻文于¶壁間五年三
月張某記¶
　　　荆南重建萬盈倉記¶
按荆州圖經府倉在牙城西街北今之倉¶者乃在牙城
之南街西其遷廢歲月不可¶得而考也初荆州平時米
麥麻豆歲輸于¶府者合十四萬有奇今財七之一以其
少<md:KR4d0216_SBCK_014-10b>¶也故廩庾出納在官者不復甚經意因陋¶就簡以至
于今十年來荆州屯兵諸道之¶饟者受給無所於是因
<pb:KR4d0216_WYG_014-10b>
倉之餘地續創爲¶屋横邪曲直隨地之宜如積薪如布
筭或¶高或庳上雨旁風至棟桷委地而猶藏穀¶軍士月
給皆黑腐以飼雞豚且不食余至¶官三月旣築潰堤間
與僚吏周視官寺蓋¶無有不敝壊者而倉爲急㑹朝廷
賜以峽¶州所買之木即檄統制官董江節度判官¶趙謙
攝掌書記汪琳撤舊屋而新之合爲<md:KR4d0216_SBCK_014-11a>¶屋一百五十楹揭
之曰萬盈倉外峻墻垣¶内謹扄鑰臺門高廣聽事深明
面勢位置¶稱其爲大有司也自湖之南北江之東西¶舉
<pb:KR4d0216_WYG_014-11a>
無與吾倉爲儷者是役也奔走程督又¶有攝潛江巡檢
郭撝凡用木九千枚緡錢¶六千米千斛旣成而余以親
疾丐祠去前¶所謂官寺之當葺者僅能畢甲仗庫若學¶
宮軍帑則已鳩工而未成也乾道五年三¶月旦歴陽張
某記¶
　　　黃州開澳記<md:KR4d0216_SBCK_014-11b>¶守楊宜之至黃三月問諸父老曰黃之所¶以未復其故
者以古澳之未濬也黃爲州¶臨江背山沙岸壁立客艘
<pb:KR4d0216_WYG_014-11b>
上下無所於治¶幸而畢關征則棄去如脫兔四方之物
至¶黃者不復貿易黃之民惟其土之毛晝合¶於市無所
售則悶然以歸夫然者以四方¶之來者不留故也今誠
還澳之舊使順流¶而下泝江而上者不于黃有風濤之
厄稍¶爲旦暮計黃之爲黃庶乎可也宜之惕然¶不皇顧
其帑廩之有無即日鳩工惟父老<md:KR4d0216_SBCK_014-12a>¶之言爲信親率畚鍤
於以用民而民無怨¶閱廿日而開澳之工畢始澳有上
源乘夏¶潦之滛沙水俱至水去沙積日濬治之亦¶塡淤
<pb:KR4d0216_WYG_014-12a>
也宜之謂澳者所以藏舟絶一源則¶下澳長無湮塞之
患蓋前之議者未及講¶也乃罷開上澳余來適丁其成
且宜之之¶言方公務德則啟其端余視方公爲丈人¶行
故樂記所以乾道五年四月八日張某¶記<md:KR4d0216_SBCK_014-12b>¶　
　
　
　
<pb:KR4d0216_WYG_014-12b>
　
　
　
　
　
　
　
　于湖集巻十四
¶
<md:KR4d0216_SBCK_015-1a>¶
<pb:KR4d0216_WYG_015-1a>
欽定四庫全書
　于湖集巻十五¶
　　　　　　　　　　　　宋　張孝祥　撰
　　序¶
　　　廣招後序¶
廣招吾友郭從範爲丞相趙公作也丞相¶没南荒不及
見紹興乙亥冬致事天下哀¶之故從範作此文以慰九
原之思張子曰¶丞相以忠受知天子同列媢疾羣纎嗾
<pb:KR4d0216_WYG_015-1b>
吠¶丞相以遷死丞相之死不死也今大憝幽¶戮聖政日
起丞相志願畢矣挾姦欺君雖¶生猶死謂丞相之魂可
無招也從範年未<md:KR4d0216_SBCK_015-1b>¶三十長不滿五尺胷次浩然常欲軒
輊天¶下士聞不平事攘臂齧齒椎牀唾壁終日¶咄咄使
從範幸而見用必不淟涊帖然隨¶流波也又區區爲趙
公作此文從範之心¶可知也已可知也已¶
　　　龍舒淨土文序¶
阿彌陀如來以大願力攝受羣品繫念甚¶簡證果甚速
<pb:KR4d0216_WYG_015-2a>
或者疑之余嘗爲之言阿彌¶陀佛即汝性是極樂國土
即汝身是衆生¶背覺合塵淪於七趣立我與佛夫地懸
隔<md:KR4d0216_SBCK_015-2a>¶佛爲是故慈悲方便開示悟入現諸無量¶如幻三昧
莊嚴其國備極華好復以辯智¶而爲演說令諸衆生歡
喜愛樂於日用中¶能發一念念彼如來欲生其國即此
一念¶淸淨堅固還性所有與佛無異當是念時¶不起於
坐阿彌陀佛極樂國土悉皆現前¶如是修習乃至純熟
幻身壊時此性不壊¶金蓮華臺由性種生徃生其中如
<pb:KR4d0216_WYG_015-2b>
歸吾廬¶諸佛菩薩即我眷屬性無異故自相親愛¶友人
龍舒王虛中端靜簡潔博極羣書訓<md:KR4d0216_SBCK_015-2b>¶傳六經諸子數十
萬言一旦捐之曰是皆¶業習非究竟法吾其惟西方之
歸自是精¶進惟佛惟念行年六十布衣蔬茹重趼千¶里
以是敎人風雨寒暑弗皇恤閒居日課¶千拜夜分乃寢
面目奕奕有光望之者信¶其爲有道之士也紹興辛巳
秋過家君於¶宣城留兩月始見其淨土文凡修習法門¶
與感驗章著者具有顚末將求信道者鋟¶木傳焉或病
<pb:KR4d0216_WYG_015-3a>
虛中公儒者而好佛之酷若¶是又欲率天下舉以從公
不亦戾吾聖人<md:KR4d0216_SBCK_015-3a>¶之意耶虛中應之曰聖人固云然也書
非¶聖人刪耶而曰惟狂克念作聖夫狂去聖¶遠甚而一
念之克即到聖處衆生一念念¶佛即到佛處如之何不
可商太宰問聖於¶孔子自三皇五帝皆不以云而曰西
方有¶聖人焉庸詎知西方之聖人非佛謂耶虛¶中諉予
序其書故并載之虛中名日休是¶歲十月旦歴陽張某
序
<pb:KR4d0216_WYG_015-3b>
　　　送王壽朋歸霅川序¶
王壽朋自臨川相從度彭蠡登廬阜方舟<md:KR4d0216_SBCK_015-3b>¶順流盡覽東
南山川之勝蓋三閱月至吳¶門而後别去壽朋㓜游太
學爲名進士以¶其餘力旁通神農黃帝之書探囊起死
退¶然無驕色鄕來賓客相與游從如壽朋耐¶久可二三
數也臨分置酒齊雲惘然爲書¶隆興初元六月二十五
日¶
　　　送呉教授序
<pb:KR4d0216_WYG_015-4a>
臨川於江西號士鄕王介甫曽子固李太¶伯以文爲一
代宗主而皆其郡人故居民¶多業儒碌碌者出於它州
足以長雄故能<md:KR4d0216_SBCK_015-4a>¶文者在其鄕里不甚齒録獨素行可考
而¶後貴也呉氏子鎰余爲州將時所舉進士¶方羣試於
有司予因識之登於朝中乙科¶知舉者嘗欲以冠多士
旣不果則爲之延¶譽一時名聲藉甚分敎郴州學以余
之素¶也來廣西從余歴三時而後之官余謂鎰¶不以文
勝蓋見貴於鄕里者雖然古之君¶子固有獨行自立舉
<pb:KR4d0216_WYG_015-4b>
世非之而不悔至貴¶於鄕里猶未足道鎰也蓋尚友古
人益思¶未見其止者與必試於烈火而後知玉萬<md:KR4d0216_SBCK_015-4b>¶物俱
流而金石乃止余欲金玉鎰也鎰勉¶之¶
　　　送野堂老人序¶
乾道丁亥六月余來長沙於是金華宋君¶子華爲之丞
子華老於學校忠厚慈祥練¶習典章事之來也子華雖
不言而意之所¶屬蓋得之於眉睫之間某得師焉以免
於¶戻子華今歸矣某蓋屢申之於有位者而¶未達也雖
<pb:KR4d0216_WYG_015-5a>
然達不達於子華何足道夫不¶在其身必在其子孫子
華年固未艾也子<md:KR4d0216_SBCK_015-5a>¶華由是顯以爲天子之名卿才大夫
則必¶惟其宜將其後四世五公也耶未可知也¶十有二
月六日歴陽張某安國書¶
　　　送臨武雷令序¶
雷氏子潨爲臨武縣令將行問所以爲縣¶於子張子敬
與之言夫虎豹之暴也猶豢¶而畜之豈非度其意之所
安而逆其情之¶懼者與是以王者之治本人情今吾臨
<pb:KR4d0216_WYG_015-5b>
武¶之人人也其好生而惡死趨利而避害與¶吾等也獨
奈何以蠻眂之故吾願雷子之<md:KR4d0216_SBCK_015-5b>¶居是官不欲蠻其民善
推其所願欲而已¶摩而撫之搏而磔之其寛其猛各有
攸當¶雷子之爲臨武將以是而有濟與未可知¶也¶
　　　史警序¶
余自荆州得請還湖隂未至黃州二十里¶扁舟遡浪來
迎者故人談獻可也握手問¶無恙命酒相勞苦畧赤壁
泊黃岡望武昌¶西山余歎曰壯哉周公瑾之爲丈夫也
<pb:KR4d0216_WYG_015-6a>
一¶舉而三國之勢定使老瞞屏息帖耳不敢<md:KR4d0216_SBCK_015-6a>¶睥睨呉蜀
者終其身獻可曰是則然矣孰¶知三國之勢定而天下
之人不復知有漢¶也公瑾孔明外託大義實自爲計確
乎以¶劉氏爲心者誰與余惕然正色不敢復議¶獻可又
出所作史警十餘篇相示純正剴¶切得古人論議所未
到余三復擊節之同¶舟至蘄陽而别因書以冠諸篇首
獻可蘄¶水人獻可名也字亦云乾道己丑四月旣¶望¶
　　銘<md:KR4d0216_SBCK_015-6b>¶
<pb:KR4d0216_WYG_015-6b>
　　　陳季陵借軒銘(并序/)¶
陳子借鄰居之水竹以名其軒張子曰萬¶物皆備於我
矣奚以借爲雖然陳子之意¶則有在也作軒銘銘曰¶
自我觀物有一不可反身而誠至於備我¶混爲一家抉
其藩籬曽謂陳子而不是知¶利欲移人抑或盗取施施
夸人曰已實有¶我登借軒聞子德音息隂俯流以洗我
心¶
　　　呉春卿高遠軒銘
<pb:KR4d0216_WYG_015-7a>
坎井之蛙爬沙終日大鵬埀天六月一息<md:KR4d0216_SBCK_015-7a>¶穴壁而闚見
不盈尺我登泰巓洞視八極¶今春卿覽德輝於千仞之
表期汗漫於九¶垓之外高矣遠矣此余之所以名其室
者¶歟¶
　　　取友銘¶
直諒多聞我友三益言則我從斯我之賊¶天高聽卑好
是正直側僻取容幽有鬼殛¶隳節敗名禍止汝身當官
而行將疚我民¶揆己何如以處它人汝誨汝思汝銘汝
<pb:KR4d0216_WYG_015-7b>
紳¶
　　　龔養正芥隱銘<md:KR4d0216_SBCK_015-7b>¶一雞之爭覆我龜蒙或俛而拾以華厥躬¶是子龔子矯
矯六尺歛而藏之寄此一粒¶龍伯觸氏孰大孰小我銘
此庵不滿一笑¶
　　　橘隱銘¶
采芝之仙藏於橘中江頭木奴比千戸封¶彼君子兮從
吾所好霜落橘熟持杯一笑
<pb:KR4d0216_WYG_015-8a>
　　　墨沼銘¶
直大而方重厚少文德比玉磨礲圭角虛¶以受人不碌
碌坐閱萬物與古爲徒受命¶獨有酌者水和而不流滿
不覆瑞我翰墨<md:KR4d0216_SBCK_015-8a>¶散爲膏澤潤民屋是謂墨沼天實畀我
奠¶南服¶
　　　永寧寺鐘銘¶
謂聲非鐘謂鐘非聲離是二想此鐘常鳴¶聲無盡藏鐘
亦不壊如雷如霆震此嶺海
<pb:KR4d0216_WYG_015-8b>
　　　李周翰所藏洮石銘(周翰蘄州人中/洲乃其隱¶號也)¶
出西河之結緑薦中洲之隱君蓋未始用¶吾力也不必
發於硎若夫砥節礪行不見¶其頴則所以表一世而無
羣者耶<md:KR4d0216_SBCK_015-8b>¶　　說¶
　　　二張字說(呉宮敎祗/若之甥)¶
渉世欲淺造道欲深故渉之字深伯舜爲¶法於天下可
傳於後世我猶未免爲鄕人¶也故法之字傳伯過渉滅
<pb:KR4d0216_WYG_015-9a>
頂在易則凶居¶安資深左右其逢鞅法起秦卒轘而躬
弗¶敝以傳厥惟聖功爾深爾傳惟是之誨謂¶予不然質
爾舅氏¶
　　　勉過子讀書¶
學無早晚但恐始勤終惰今有二人焉皆<md:KR4d0216_SBCK_015-9a>¶有百里之適
一人雞鳴而駕馬瘠車敝憩¶於塗者數焉則窮日之力
未必能至一人¶日中而駕馬良車駛其行不息吾知其
必¶先於雞鳴者矣故夫車馬者質也作輟其¶勤惰也過
<pb:KR4d0216_WYG_015-9b>
氏子年二十有一矣棄其舊學¶之佛而惟吾儒之歸質
甚美也志甚勤也¶猶懼其畫也故書此以勸之¶
　　　諱說¶
某屏迹念咎不接外事然所寓淺狹東西¶行者語音輒
相聞竊聽小民藉藉稱說新<md:KR4d0216_SBCK_015-9b>¶使君之政寛而不淪於弛
嚴而不入於暴¶老吏歛手不得措可否其間如平舅甥
之¶獄於談笑頃事關教化皆可紀述父子相¶告私自抃
蹈謂士以所學所行析爲兩塗¶久矣今公經術學問軌
<pb:KR4d0216_WYG_015-10a>
世立範立朝如是¶治郡如是全德具美稽之昔賢無所
與讓¶敢再拜賀但有避諱一事始聞而笑中聞¶而疑終
之不能自决而私布之執事何者¶以公高明直諒萬萬
不應有此談者妄謬¶已甚是故始之以笑談者至于三
數人而<md:KR4d0216_SBCK_015-10a>¶不已又聞有所苛治是故中之以疑以某¶受知
疑焉不告則爲有罪是故終言之而¶不敢以逆公意而
止蓋二名不偏諱卒哭¶乃諱禮也私諱不及吏民不諱
嫌名律也¶不偏諱屬聨則諱徵在是也卒哭乃諱生¶者
<pb:KR4d0216_WYG_015-10b>
之名不當自諱也私諱不及吏民惟¶天子之諱通乎天
下不諱其私示不敢與¶尊者抗也不諱嫌名雨禹丘蓲
是也禮不¶應偏諱偏諱某字猶之可也偏諱其嫌猶¶之
可也今凢支申之屬音之近者皆諱之<md:KR4d0216_SBCK_015-10b>¶支使謂之察推
收支謂之收給狀申謂之¶狀呈申時謂之衙時果然也
豈不甚可笑¶也則與退之所謂宦官宮妾之不敢言諭¶
及機者何異以公之剛正而欲人以宦官¶宫妾之態事
己必不然也此某所以始聞¶而笑也談者又曰不獨此
<pb:KR4d0216_WYG_015-11a>
也雖公之名亦¶不欲人及之昨者小吏誤以言笞之百
矣¶誤公名且受笞宜吏民之諱支諱申也此¶某所以中
之以疑也故相名檜謂膾魚生¶王氏諱山易山爲巖又
有郎位名說而自<md:KR4d0216_SBCK_015-11a>¶諱月使其隸候月則曰汝徃視天大
星出¶告我家諱禮客李姓者更以季至如墨池¶皮綳載
在稗官不舉進士退之作辯此公¶之所熟聞而訕笑者
夫寧躬自蹈之意者¶羣吏求容悅於公而爲是耶抑公
未之聞¶耶其笞吏也將它罪耶此某終之不能自¶决而
<pb:KR4d0216_WYG_015-11b>
私言之執事也果有是也公更之不¶難不然也願公進
羣吏而諭之使言一循¶其故春秋之法責賢者備公埀
意焉或謂¶某曰公或無是以告者過也公得無怒子<md:KR4d0216_SBCK_015-11b>¶某
謹應之曰公屬爲御史聞無不陳責難¶於君天下歸忠
焉士有爭友况某於公也¶無而言之公必諒某之心奚
怒之有¶
　　　歐陽氏子字說¶
春而萌芽夏而長養揫歛於秋而閉藏於¶冬天之時如
<pb:KR4d0216_WYG_015-12a>
此可以仕則仕可以止則止¶可以久則久可以速則速
聖人之時如此¶知時之義者其發而中節之謂乎渉於
過¶不及則必爲小人而無忌憚故君子曰時¶中歐陽氏
子年十有一育於外大父袁仲<md:KR4d0216_SBCK_015-12a>¶禮其生也有以時魚饋
者袁君名之曰時¶時楚産也出必春莫漁伺之識歲月
以其¶時也故以時名夫時非有知也乘氣而化¶時且如
此今吾之時天所命也人欲旣勝¶顚倒錯亂曽時之不
若故字時曰伯時而¶書其所以告之
<pb:KR4d0216_WYG_015-12b>
　　　贈時起之¶
時氏彭城大族渡江而南一居秀之崇德¶一居呉興一
居廬陵居崇德則某之外王¶父也嘗爲登聞檢院通判
吉州知雷州卒<md:KR4d0216_SBCK_015-12b>¶𦵏崇德兩子伯舅諱歈不及仕而死亦
兩¶子長嘉之迪功郎其季三歲隨母適廬陵¶伍氏從伍
姓今年三十三矣某守臨川同¶舍郎王宣子守廬陵遣
人訪尋得之告以¶家世爲更其名曰起之而字之曰子
家仲¶舅名檄居官廉正惠愛辦治今爲朝散郎¶新通判
<pb:KR4d0216_WYG_015-13a>
汀州子男四人勝之恭之文之惠¶之未艾也居呉興曰
衍之卒官朝請大夫¶成都轉運判官子五人儁登進士
科傑侃¶佐行以任入官居廬陵曰開之兩子佑倚<md:KR4d0216_SBCK_015-13a>¶某於
時氏旣外諸孫又娶仲舅之女因書¶遺子家使槩知其
生出本末云年月記¶
　　賛¶
　　　贈白雲道人賛¶
白雲說相口舌瀾飜南山霧中時見一斑¶是耶非耶吾
<pb:KR4d0216_WYG_015-13b>
不得而知也¶
　　　題劉仁瞻告賛¶
劫火洞然玉石皆空天存此書于以勸忠¶
　　　題桂林劉眞人眞賛¶
河目甚口須髯怒張人貌而天者耶其骨<md:KR4d0216_SBCK_015-13b>¶已朽其人不
死與天地齊年者耶山高谷¶深變化成空一笑相從惟
我與公¶
　　　龔養正冩眞賛
<pb:KR4d0216_WYG_015-14a>
山澤臞儒詩中仙獨立骯髒遺拘攣服以¶幽蘭佩芳荃
臨風高詠離騷篇不知畫工¶胡爲而得其傳耶¶
　　　自賛¶
于湖于湖隻眼細隻眼麄細眼觀天地麄¶眼㸔凡夫¶
　
　
　
　
<pb:KR4d0216_WYG_015-14b>
　
　
　
　
　
　
　
　于湖集巻十五
¶
<md:KR4d0216_SBCK_016-1a>¶
<pb:KR4d0216_WYG_016-1a>
欽定四庫全書
　于湖集巻十六¶
　　　　　　　　　　　　宋　張孝祥　撰
　　奏議¶
　　　論總攬權綱以盡更化剳子(秘書正字/¶召對日)¶
臣恭惟陛下天縱神聖身濟興運兢兢¶行道餘三十年
以陛下之心行陛下¶之政唐虞三代宜不足進而懷忠
之士以¶今揆古容欲有議者何哉羣臣負陛下¶使令也
<pb:KR4d0216_WYG_016-1b>
自建炎以來朝廷之治葢嘗一¶再更張方陛下厲精於
中興之初則執<md:KR4d0216_SBCK_016-1b>¶事者立異相髙隆虚名而略實用逮陛¶
下恭己於修好之後則專國者怙權植黨¶廢公議以竊
主威夫君天也父也事天事¶父若此尚何暇望其它哉
今陛下收還¶威柄人才用舎蔽自聖志先時二者之¶弊
固已革去然臣之愚猶欲冒昧自竭者¶誠願陛下清間
之燕宻諭邇臣使之無¶茍目前益務逺畧而已夫事有
可為當各¶進所聞豈必拘形迹之疑政或偏敝當勿¶憚
<pb:KR4d0216_WYG_016-2a>
改作不宜習見聞之舊翫嵗月則將失<md:KR4d0216_SBCK_016-2a>¶投機之㑹飾文
具則必盭責實之㫖使羣¶臣精白以承休德則陛下髙
拱而昭成¶功永輯隆平無有紀極惟陛下留神財¶幸取
進止¶
　　　乞改正遷謫士大夫罪名劄子(祕書¶正字/召對日)¶
臣仰惟陛下天造神㫁與海内更始士¶大夫流竄降黜
一皆抆拭待之如初甚盛¶德也臣竊見前者大臣竊陛
下之威福¶濟私心之喜怒逮其暮景狠恣尤甚士大<md:KR4d0216_SBCK_016-2b>¶夫
<pb:KR4d0216_WYG_016-2b>
稍自振厲不肯阿附或小有違忤則羅¶致之獄毛舉縷
析旁逮知舊懼其不能廢¶錮必以贓私罪汙之有司觀
望風㫖鍜鍊¶煩酷使之誣伏爰書訊鞠貫穿首尾強立¶
左驗務令案節備具牢不可破今雖累降¶詔㫖許以辯
雪然有見賢能之士或曽䝉¶陛下奬㧞則忌之益深乃
使虛被誣衊自¶新無路人才終棄實可憫惜臣愚欲望¶
聖慈㫁自宸衷特降睿㫖下刑部諸命¶官自去年郊祀
赦前犯贓私罪除州縣監<md:KR4d0216_SBCK_016-3a>¶臨之官因民户論訴監司按
<pb:KR4d0216_WYG_016-3a>
發若有寃抑¶依條審實外如係近年取怒故相並縁文¶
致有司觀望鍜鍊成罪之人特免看詳並¶與改正庻㡬
士大夫實霑恩宥復全名節¶得備國家選用天下幸甚
取進止¶
　　　論涵養人才劄子¶
臣聞國勢之強弱不係於土地之廣狹甲¶兵之利鈍而
係夫人才所謂人才者有二¶焉文章足以藻飾治具風
采足以羽儀薦¶紳此平時用之而有餘者也靜有以察
<pb:KR4d0216_WYG_016-3b>
未<md:KR4d0216_SBCK_016-3b>¶形之機動有以應方來之變如藥石真可¶療病如穀
粟真可捄飢此則平時既不可¶不涵養儲蓄而羽檄交
馳之際則又不可¶頃刻而無此者也恭惟陛下以天縱
之¶聖躬履興運而宵旰求治深思逺慮將以¶遺子孫萬
世之安搜羅人才惟恐或失所¶謂藻飾治具羽儀薦紳
者固自不乏然臣¶區區之忠猶効此言者誠懼夫實用
之才¶尚少也夫楩楠杞梓自拱把知其爲良然¶不假之
以歲月培壅封埴遽責之以任重<md:KR4d0216_SBCK_016-4a>¶鮮有不撓折者是人
<pb:KR4d0216_WYG_016-4a>
才又貴夫涵養欲望¶聖慈深詔二三大臣俾更廣求實
才可用¶之人善謀能㫁文不足而質有餘者置諸¶中都
扶持長養屢試熟察以須其成在平¶時則隆國勢以折
未萌於緩急則受任奔¶走禦侮捍患無不可者誠得一
二十輩森¶布在列則陛下可以埀拱無爲固宗社¶於磐
石而二三大臣亦可以優㳺怡愉於¶廟堂之上而無所
事矣取進止¶
　　　請刪定列聖圖書劄子(校書郎/賜對日)<md:KR4d0216_SBCK_016-4b>¶
<pb:KR4d0216_WYG_016-4b>
臣仰惟帝室龍興聖聖傳緒天德地業¶既載諸信史雲
章奎文又列于鴻編於是¶並建内閣以謹其藏所以宣
奕葉之文明¶示萬世之軌範陛下身濟大業遹追來¶孝
載籍廣内一新寶儲館御邃淸規模輪¶奐神聖顧歆中
外感悅太平盛舉不可加¶已然臣竊聞列聖圖書皆在
册府六閣¶所藏或爲未備欲望睿明深詔祕館恭¶取祖
宗寶訓御集實録五朝正史盡行¶録寫館職讎校上之
六閣庶幾典册尊嚴<md:KR4d0216_SBCK_016-5a>¶日星並煥上以昭陛下尊祖欽宗
<pb:KR4d0216_WYG_016-5a>
丕揚¶謨烈之意外以闡治世之彌文埀耀來今¶取進止¶
　　小貼子契勘今來陳請並係已成之¶書止乞就秘
　　書省官吏抄録校正即¶不置局支破添給將來了
　　畢亦不推¶恩¶
　　　乞不施行官員限三年起離僧寺¶寄居劄子(校/書)
　　　(郎賜/對日)¶
臣伏見指揮臣寮陳請州縣僧寺官貟見<md:KR4d0216_SBCK_016-5b>¶住者限三年
起離今年將已限滿臣竊惟¶朝廷住賣度牒之久僧徒
<pb:KR4d0216_WYG_016-5b>
寖少所在佛屋¶例多空閒徃者中興之初西北士人渡
江¶甞有指揮許於僧寺安下休兵以來雖間¶亦自造住
屋然其間實有窮困者卒歲之¶計猶且不給豈有餘力
可以買地建宅今¶縁年限將滿僧徒漸敢無禮迫逐或
結託¶官吏迫以威勢流落之士極爲狼狽臣又¶聞紹興
府福州泉州宗司及南班宗室皆¶在僧寺格以新制則
此官府亦合遷起若<md:KR4d0216_SBCK_016-6a>¶别行營繕豈惟州縣甚有所費而
工役之¶多又復重擾百姓伏望陛下矜恤特賜¶睿㫖將
<pb:KR4d0216_WYG_016-6a>
昨降寄居僧寺限三年起移指揮¶更不施行庶使僑寓
之士數百千家皆均¶被上恩不致失所取進止¶
　　　論先備劄子¶
臣聞善醫者不以無病而廢藥石之儲善¶國者不以無
事而忽先具之備蓋懲病克¶夀弗畏入畏古之戒然也
恭惟陛下神¶心淵懿聖學髙逺前世安危治忽之鑒當<md:KR4d0216_SBCK_016-6b>¶今先後注措之冝皆已昭晰洞逹無有疑¶蔽如日之中
而纎悉必照如衡之平而輕¶重必審凡所以明謹政體
<pb:KR4d0216_WYG_016-6b>
興起治功鞏固¶丕基維持萬世者罔不備具固何待羣
臣¶千慮之愚然臣不識忌諱深惟古人先事¶之義竊謂
今日歲誠豐矣然荒政不可以¶不治兵固戢矣然邊備
不可以不謹黎獻¶畢集允釐百工當思有馳騖不足之
時四¶方無警百姓安堵當思有毫末弗緝之患¶此其略
也夫綢繆宜隂雨之未及宴安惟<md:KR4d0216_SBCK_016-7a>¶酖毒之可畏伏惟席
大治大安之勢擇凡¶當預備之䇿因大臣造膝之餘使
之一二¶條舉熟復而深圖之孟子曰國家閒暇及¶是時
<pb:KR4d0216_WYG_016-7a>
明其政刑雖大國必畏之矣臣不勝¶惓惓以爲陛下獻
惟陛下幸赦取¶進止¶
　　　乞更定太常樂章劄子¶
臣恭惟陛下飭躬齋精祗見郊廟靡愛¶圭璧懷柔百神
獨聲詩之薦未稱明德伏¶觀太常所奏樂章第其篇叙
則有詳畧之<md:KR4d0216_SBCK_016-7b>¶不同稽之文義則或違牾而弗協三歲之¶
親祠四時之常祀率用此也而習熟所傳¶有司弗議臣
甚懼焉恭惟真宗仁宗¶寔始親製薦饗樂章所以申景
<pb:KR4d0216_WYG_016-7b>
鑠宣至和¶假三靈之驩者炳然與日星較著而當時¶輔
臣翰苑奉詔而作者亦皆依末光埀典¶冊雅頌所編不
足進也臣愚欲望聖慈¶深詔邇臣取凡太常樂章更定
篇次標别¶部分具以奏御陛下萬幾之暇用列¶聖故事
擇宗廟郊禖親祠所用駿發睿<md:KR4d0216_SBCK_016-8a>¶思肆筆而成其餘分命
大臣與兩制儒館¶之士一新撰述裒爲成書下之太常
以俟¶來歳郊見奏焉庶幾中興追繼韶勺施之¶無窮取
進止
<pb:KR4d0216_WYG_016-8a>
　　　乞修日厯劄子(起居舎人兼脩玉牒/實録院檢討官目)¶
臣聞神宗皇帝相王安石用私意作日¶録一時政事美
則歸已陳瓘以死爭之著¶為尊堯集日録辯等書忠臣
義士感激増¶氣恭惟陛下躬履艱難濟登休治寶慈¶與
儉仁民愛物聖德之盛固已聿追先烈<md:KR4d0216_SBCK_016-8b>¶而故相信任之
專禮遇之隆又非特如安¶石受知於神祖也臣竊謂政
事舉措號¶令設施一皆蔽自聖㫁故相或能將順贊¶襄
而已臣懼其作時政記亦如安石專用¶已意掠美自歸
<pb:KR4d0216_WYG_016-8b>
揜陛下之聖明私羣臣¶之褒貶日厯之官因取其説著
於簡䇿大¶非尊戴君父傳信萬世之義臣實恐懼¶仰惟
陛下既遴選史臣付以論譔欲望¶駿發明詔再取去嵗
以前臣僚脩過日厯¶詳加是正審訂事實貶黜私説發
明聖德<md:KR4d0216_SBCK_016-9a>¶庶幾作宋一經襲六爲七埀之無窮天¶下幸甚
取進止¶
　　　論王公衮復讎議(兼權中書/舎人日)¶
復讎義也夫讎可復則天下之人將交讎¶而不止於是
<pb:KR4d0216_WYG_016-9a>
聖人為法以制之當誅也吾¶爲爾誅之當刑也吾爲爾
刑之以爾之讎¶麗吾之法於是爲人子而讎於其父母
者¶不敢復而惟法之聽何也法行則復讎之¶義在焉故
也今夫佐公衮之母既葬而暴¶其骨憀尸也父母之讎
莫大於是佐公衮<md:KR4d0216_SBCK_016-9b>¶得賊而輒殺之義也而莫之敢殺也
以謂¶有法焉律曰發冢開棺者絞二子之母遺¶骸散逸
於故藏之外則賊之死無疑矣賊¶誠死則二子之讎亦
報此佐公衮所以不¶敢殺之於其始獲而必歸之吏也
<pb:KR4d0216_WYG_016-9b>
獄成而¶吏出之使賊洋洋出入閭巷與齊民齒夫¶父母
之讎不共戴天者也二子之始不敢¶殺也盖不敢以私
義故亂法今獄已成矣¶法不當死二子殺之罪也法當
死而吏廢¶法則地下之辱沈痛鬱結終莫之伸爲之<md:KR4d0216_SBCK_016-10a>¶子
者尚安得自比於人也哉佐有官守則¶公衮之殺是賊
協於義而宜於法者也椿¶等聞春秋之義義在復讎公
衮起儒生尫¶怯如不勝衣當殺賊時奴𨽻皆驚走賊以¶
死捍公衮得不死適耳且此賊掘冢至十¶數甞敗而不
<pb:KR4d0216_WYG_016-10a>
死今又敗焉而又不死則其¶惡必侈於前公衮之殺之
也豈獨直王氏¶之寃而已哉椿等謂公衮復讎之義可
嘉¶公衮殺掘冢法應死之人爲無罪納官贖¶弟佐之請
當不許故縱失刑有司之法宜<md:KR4d0216_SBCK_016-10b>¶如律謹議¶
　
　
　
　
<pb:KR4d0216_WYG_016-10b>
　
　
　
　
　
　
　
　于湖集巻十六
¶
<md:KR4d0216_SBCK_017-1a>¶
<pb:KR4d0216_WYG_017-1a>
欽定四庫全書
　于湖集巻十七¶
　　　　　　　　　　　　宋　張孝祥　撰
　　奏議¶
　　　進故事¶
臣某曰曹操苻堅狃數勝之勢擁百倍之¶衆因利乗便
長驅而前偃然有吞併之心¶然吴與晉卒能以單寡之
士談笑走敵操¶堅號爲善用兵者及兹智勇俱困鳥駭
<pb:KR4d0216_WYG_017-1b>
䑕¶竄僅以身免而其國遂以不競者何也吳¶晉之君臣
能以靜制動以逸待勞以直應¶曲而又有周瑜謝𤣥爲
之將帥也夫兵不<md:KR4d0216_SBCK_017-1b>¶欲多也兵多而志精則志不一而易
潰曹¶操苻堅之衆是也是故兵不可以不練將¶欲專也
將得其人則兵雖不多亦足以取¶勝赤壁合肥之從是
也是故將不可以不¶擇夫兵已練而將已擇則吾飭邊
備逺斥¶堠峙糗糧者不急籌於帷幄以待之而已¶耳雖
恃險而固不義而強吾何畏焉
<pb:KR4d0216_WYG_017-2a>
　　　又¶
臣某曰文帝可謂知道也已不以我之休¶戚易天下故
約於處己而天下以尊榮歸<md:KR4d0216_SBCK_017-2a>¶之詘於一時而萬世以盛
德稱焉炎正傳¶禩彌於四百文帝所以固結天下之心
者¶在是也夫儉非難而出於誠之爲難民至¶愚而神不
可以文具化也愼夫人不出房¶闥而天下知其衣不曵
地文帝亦庻乎其¶誠矣其於富海内而興禮義也何有
昔者¶舜禹之世而苗民不格兵革之患何世無¶之不曰
<pb:KR4d0216_WYG_017-2b>
舞干羽乎文德誕敷而後干羽可¶以懷逺不然抑末也
匈奴盗邊文帝猶恐¶傷民不欲深入盖諱兵而不用也
然當文<md:KR4d0216_SBCK_017-2b>¶帝之時疆塲無甚擾匈奴浸亦貼服文帝¶所以爲
強在徳而不在兵也夫強固不在¶兵而軍政不可不修
細柳之屯帝識其爲¶真將軍當饋而嘆然後又知文帝
勤於修¶德猶不敢一日而忘兵也¶
　　　論薦劉澤奏¶
臣等伏覩武功大夫馬軍司後軍統制劉¶澤懷州人初
<pb:KR4d0216_WYG_017-3a>
爲劉錡偏將錡器之使特將¶一軍順昌(一本作/順川)之役有
雋功錡罷澤以¶所部屯太平都統王進掊克苛暴軍人
怨<md:KR4d0216_SBCK_017-3a>¶之刺骨獨澤撫士卒如子進有所科斂澤¶一不從進
怒逐之澤家無儲蓄即日乏食¶舊部曲議賑給澤澤不
可曰幸有官可以¶歸吏部與其子徒歩參選既判成矣
㑹馬¶軍司後軍闕官此軍從劉錡久倚功怙勇¶將非其
人則或頡頏而不服帥擇將難之¶有以澤告者以爲後
軍統制一軍帖然且¶畏且喜澤之在後軍如在太平軍
<pb:KR4d0216_WYG_017-3b>
中分市¶官布澤曰吾軍貧甚顧可以布與吾軍耳¶明日
以狀謝得布它日令軍中市瓦澤又<md:KR4d0216_SBCK_017-3b>¶曰所居間屋尚多
瓦可撒也撤以與之澤¶在軍自己俸之外雖添給之屬
不以一錢¶供其私起居飮食與士卒賤者等亷勤忠¶直
根於天性自其儕伍雖平時有不快於¶澤者亦不能不
稱其賢澤年五十有二從¶軍三十年屢有戰功介於進
取不善委曲¶專務奉公守職存撫士卒而已夷考其行¶
雖古名將何以過是臣等擇之公議輒敢¶論薦欲望聖
<pb:KR4d0216_WYG_017-4a>
慈將澤不次㧞擢以爲中外¶之勸<md:KR4d0216_SBCK_017-4a>¶　　　繳駮成閔按劾部將奏(中書舎/人日)¶
淮中書省送到録黄一道爲成閔按劾西¶溪選鋒第一
將部將李因全不照管人兵¶致令逃竄乞罷從軍與逺
小差遣奉聖¶㫖依李因添差江西安撫司准備差使令¶
臣書行者¶右臣竊惟國家之所以懲勸天下賞罰而¶已
然賞不當功則不如無賞罰不當罪則¶不如無罰何也
功罪已著而賞罰未行則¶賞罰之權猶在也功罪著而
<pb:KR4d0216_WYG_017-4b>
賞非功罰非<md:KR4d0216_SBCK_017-4b>¶罪則爲善者不勸爲惡者不懼賞罰之柄¶
於是失矣自聞西溪卒伍逃竄之事既兩¶旬浹其所以
不憚死而竄者情之曲折¶陛下既已知之不待臣之言
然二十日之¶間主帥而下未聞略有黜責外廷之臣不¶
敢以爲疑者意朝廷方此圖之而未也¶今兹則大不然
朝廷既已不治其人而¶成閔乃敢無所忌憚公爲劾章
歸過隊將¶乞罷見任仍送吏部夫掊刻軍士役使軍¶士
利入於己怨積於下者閔與統制統領<md:KR4d0216_SBCK_017-5a>¶官實爲之也閔
<pb:KR4d0216_WYG_017-5a>
不爲之則統制統領官安¶敢爲之統制統領官不爲之
則將副部隊¶將安敢爲之朝廷委曲涵容置閔與統¶制
統領官等一切不問乃特用閔之言罷¶一隊將所謂隊
將者何其獨不幸也哉罰¶不當罪臣恐浸失賞罰之柄
自此此輩愈¶更恣横輕侮憲章事雖至微關繫甚重臣¶
愚欲望聖慈將成閔與當來士卒逃竄本¶軍統制統領
將副等官等第降黜其本軍¶統制官仍與罷免庶爲餘
人之戒或陛<md:KR4d0216_SBCK_017-5b>¶下聖意不欲如此行遣即乞將閔今來陳
<pb:KR4d0216_WYG_017-5b>
乞罷隊將劄子亦不施行以破小人詭計¶以慰士卒之
心所有録黄臣未敢書行¶
　　小貼子臣訪聞馬軍司尋常減刻軍¶兵請受及非
　　時役使最為酷虐士卒¶怨帥臣入於骨髓陛下聖
　　聰幽隱¶必察諒必周知臣不敢復布若因此¶時略
　　與黜責不惟餘人知所懲戒亦¶可以收中原士卒
　　之心踈逺冒聞不¶勝恐懼<md:KR4d0216_SBCK_017-6a>¶　　　論衛卒戍荆州劄子
<pb:KR4d0216_WYG_017-6a>
臣仰惟陛下軫念上游既以荆州付之¶劉錡而又倚信
聽從無一不至伏觀比來¶詔㫖爲錡而下數踰二十如
嚴制節備官¶屬頒緡錢增鎧仗之類是已顧中外之論¶
猶謂錡之所急寔在兵少欲出衛卒往戍¶錡所夫自吴
至荆州山川阻逺調發數千¶與其孥俱則是數萬不惟
經行煩擾亦非¶所以外示安靖也臣愚竊欲效計以謂
取¶之於逺不若取之於近所謂䕫路是也今<md:KR4d0216_SBCK_017-6b>¶諸路將兵
往往有名無實臣甞詢之惟蜀¶爲盛成都萬人潼川六
<pb:KR4d0216_WYG_017-6b>
千䕫路四千䕫之¶去荆道路無幾若以䕫兵二千益荆
州轉¶潼川之卒以補夔闕而下成都之甲如䕫¶之數戍
潼川或歲時踐更或一定不易如¶是則内無遷徙之爲
勞外無疑間之可開¶周旋几席之上而形勝之強成矣
議者必¶曰夔當蜀後䕫守虚則蜀以危臣謂不然¶自荆
入蜀取道峽中地勢險絶人必魚貫¶而進荆在平衍之
地據具蜀之衝使荆果<md:KR4d0216_SBCK_017-7a>¶強則孰敢踰荆而窺蜀是䕫雖
有兵實寘¶於無用之地徙之於荆則上可經蜀(一本作/徑蜀)
<pb:KR4d0216_WYG_017-7a>
下控沔鄂蜀既無慮而上游亦固一動兩¶得有利無害
伏惟陛下留神財幸取¶進止¶
　　貼黄臣竊攷祖宗舊制諸將兵未¶有不更戍者所
　　以均勞逸習道路如¶䝉聖慈採擇乞下四川制置
　　使及¶湖北帥臣同共措置從長施行¶
　　　論治體劄子(甲申二/月九日)<md:KR4d0216_SBCK_017-7b>¶臣竊惟今日天下之事可謂極矣國威未¶振士氣未立
財用殫匱甲兵脆弱譬之元¶氣虗竭之人百疾俱見非
<pb:KR4d0216_WYG_017-7b>
毉如俞扁有湔¶胃浣膓之術莫能起也天授陛下神聖¶
英武龍潛既久周知天下之故作其即位¶則舉兹世而
新之獨攬權綱考核名實憂¶勞圖囘日不皇暇顧惟内
外大小之臣不¶足以仰清光之萬一是以再歲于兹大¶
勲未集然臣聞之立志欲堅不欲鋭成功¶在久不在速
治有大體不當毛舉細故令<md:KR4d0216_SBCK_017-8a>¶在必行不當徒爲文具大
僚欲其同德比¶義共濟艱難之業羣臣欲其宿道鄉方
不¶爲朋黨之私如是則内治不患其不修外¶難不患其
<pb:KR4d0216_WYG_017-8a>
不弭以此冨國以此靖民以此¶復文武之境土以此攄
髙文之宿憤躊躇¶四顧無不可爲者已如其不然臣恐
藥不¶當而病益深則其憂有不可勝言者惟¶陛下留神
財察取進止¶
　　　畫一利害¶
一國家駐兵淮甸根本之地實在江南沿<md:KR4d0216_SBCK_017-8b>¶江控扼當有
重鎭除建康係帥府外如鎭¶江九江武昌守臣權輕緩
急難以責辦欲¶望詳酌移淛西帥於鎮江江西帥於九
<pb:KR4d0216_WYG_017-8b>
江¶鄂州則帯沿江安撫使仍撥蘄黃光三州¶爲管内遴
選帥臣使治城壁繕修器械訓¶習本路兵民積蓄財榖
責以歲月務收實¶効¶
一竊聞議者欲分抛鹽引於民間兊便錢¶物縁食鹽之
人有限若一頓賣過却須暗¶損𣙜貨務常年所入之數
臣昨曽具白劄<md:KR4d0216_SBCK_017-9a>¶子乞將婦人封號自㳟人至孺人等第
立¶價出賣許人戸書填與母若妻及女如貴¶族品官之
家亦許與妾比之官誥人更樂¶從比之度牒不損戸口
<pb:KR4d0216_WYG_017-9a>
一諸路如提刑提舉職事以漕臣兼之有¶餘空立兩司
官吏浮費不下數萬貫¶欲乞詳酌盡行廢併逐司錢物
專委帥臣¶拘收其見役人吏並合裁減兵卒發歸元¶來
州軍漕臣毎路止置一貟依淮南體例¶兼諸司職事仍
不添置人吏<md:KR4d0216_SBCK_017-9b>¶一諸司屬官初無職事止能倚勢作威占¶破吏卒搔擾
州縣除諸路應辦軍事處量¶行存留外其餘並當省罷
若監司實有職¶事合委屬官即於置司處就令州縣官
<pb:KR4d0216_WYG_017-9b>
兼¶權更不添請給人從¶
一州縣百姓既出免役錢有物力者猶當¶差科官戸既
免差役役錢復免一半輕重¶不均欲望詳酌將官户役
錢據見科之數¶増起一倍並同編户其收到錢别項樁
管¶贍軍<md:KR4d0216_SBCK_017-10a>¶一行在百司乞委臺諌公共相度將不係¶緊要處權行
住罷公吏並放逐便候邊事¶寜息日依舊¶
　　　乞不催兩浙積欠劄子(知平江/府日)
<pb:KR4d0216_WYG_017-10a>
臣竊聞今年浙東西州郡間被水患陛¶下至仁惻怛即
降睿㫖分命監司賑給¶遂使數州之民左餐右粥如歲
豐時無轉¶徙之患隆恩厚澤浹洽&KR1480;霈何有紀極¶然臣
得之道塗謂湖秀諸州猶催積欠督¶責甚急百姓頗復
不堪皆言聖天子軫<md:KR4d0216_SBCK_017-10b>¶念我曹濟之以食而官司不能推
廣德¶意乃追積年逋税名色既多何所從岀欲¶望聖慈
特賜處分兩浙路監司州縣將¶今年以前民間所欠逐
色科名稅物除官¶户公人及二等以上戸外其餘或與
<pb:KR4d0216_WYG_017-10b>
一切¶蠲免或與權行倚閣至來年秋成起催如¶敢違戾
許人户越訴及委御史䑓彈劾取¶㫖重寘典憲仍令轉
運司徧榜曉示庶使¶斯民家至户到皆知陛下所以哀
矜元¶元之誠意而州縣之吏不敢奉行滅裂取<md:KR4d0216_SBCK_017-11a>¶進止¶
　　　論謀國欲一劄子¶
臣居鄉時鄰之富者有二子焉一欲坐而¶商一欲行而
賈而父莫之决也而使之俱¶爲之二子之始謀非不善
也爲其徒者以¶二子之不協則各幸其業之無成相非
<pb:KR4d0216_WYG_017-11a>
而¶相殘相戾而相傾居無何其家卒以大困¶又有貧者
亦二子焉以貧故汲汲焉相與¶營致所以養其親者均
衣而節食内䦧牆¶而外禦侮朝於斯夕於斯期豐其家
而已<md:KR4d0216_SBCK_017-11b>¶是人者訖致千金之貲夫富之與貧圖功¶之難易
相去遠矣以其謀或一而或二貧¶者以冨冨者以貧甚
矣謀不一之爲患也¶書曰惟精惟一又曰德惟一動罔
不吉又¶曰予有臣三千惟一心夫惟不一則天下¶之事
雖至小而無成况夫濟艱難之運起¶非常之治也臣不
<pb:KR4d0216_WYG_017-11b>
勝憂國愛民之誠惟¶陛下留神財察取進止¶
　
　
　
　
　
　
　于湖集巻十七
¶
<md:KR4d0216_SBCK_018-1a>¶
<pb:KR4d0216_WYG_018-1a>
欽定四庫全書
　于湖集巻十八¶
　　　　　　　　　　　　宋　張孝祥　撰
　　奏議¶
　　　論先盡自治以爲恢復劄子¶
臣竊惟金人失好縶我行人中外同憤¶聖意堅决申飭
邊備以全制勝如臣不肖¶蒙被使令感激隆知誓當效
死顧受任¶之初有當爲陛下言者敢布一二伏惟¶陛下
<pb:KR4d0216_WYG_018-1b>
神聖英武得於天縱永念祖宗創¶業之難太上皇付託
之重兢兢業業不¶自暇逸將以刷無窮之耻復不共戴
天之<md:KR4d0216_SBCK_018-1b>¶讎天地鑒觀神靈孚佑茍充是心何求不¶獲然臣
區區之愚獨願陛下益務逺畧¶不求近功而已夫所謂
務逺畧者願陛¶下盡舎拘攣掃除積弊去其所以害治
者¶而行其所當爲者起居飲食不忘此志而¶已夫所謂
不求近功者願陛下多擇將¶臣激厲士卒審度盈虚躊
躇四顧不見小¶利而動圖功於萬全而已昔我太祖皇
<pb:KR4d0216_WYG_018-2a>
帝既得天下諸藩䟦扈初未服從我太¶祖皇帝規橅已
定不動聲氣磨以歲月皆<md:KR4d0216_SBCK_018-2a>¶爲我有臣願陛下以太祖皇
帝所以¶平僭亂者爲今日恢復中原之䇿臣不勝¶幸願
取進止¶
　　　論用才之路欲廣劄子¶
臣聞國之強弱不在甲兵不在金穀獨在¶人才之多少
項羽未甞不強也未甞不勝¶也而高祖卒取天下盖項
氏之臣所謂傑¶出者往往不能容反爲劉氏用無惑乎
<pb:KR4d0216_WYG_018-2b>
項¶亡而劉之興也臣恭惟陛下以英武不¶世出之姿當
艱難之時獨運神斷思濟宏<md:KR4d0216_SBCK_018-2b>¶業孜孜汲汲二年于兹而
成功冺然未有¶端緒盖所謂人才者尚少不足以備使
令¶耳今入官之門雖廣而用才之路實狹古¶者取於盗
賊取於强隣取於仇讎取於姻¶戚茍才矣初不問其生
出之本末也今兹¶不然非進士科則朝廷已不敢輒有
除用¶幸而用一人焉議者必曰此非清流也此¶某人之
戚黨也此某人之子若孫也此故¶甞有所負犯也此跌
<pb:KR4d0216_WYG_018-3a>
宕而不羈也其用武¶臣亦然吹毛求疵深排力沮夫如
是而欲<md:KR4d0216_SBCK_018-3a>¶力致天下之豪傑以濟非常之事難矣欲¶望聖
慈深詔大臣各體此意舎去拘攣¶收拾度外之士博取
而詳察以備緩急之¶用人才既多使之治財賦使之治
軍旅使¶之宣力四方陛下將無爲而不獲無爲¶而不成
矣臣不勝惓惓取進止¶
　　　赴建康畫一利害¶
一臣今來起發欲先徃鎮江府措置事冝¶訖即至建康
<pb:KR4d0216_WYG_018-3b>
交割職事就令本府以次官¶時暫權管却往兩淮將來
若有邊事亦許<md:KR4d0216_SBCK_018-3b>¶臣往來措置¶
一臣如體訪得武臣内有智略忠義習知¶邊事或能幹
辦繁難之人欲乞從臣不拘¶見任寄居待闕官指名踏
逐分付諸軍量¶才使喚如都督府有合差委幹當事務
亦¶許依此施行¶
一兩淮措置事務全在州縣官吏協心愛¶惜不擾而辦
如有違戾去處許臣按劾聞¶奏
<pb:KR4d0216_WYG_018-4a>
一臣應有奏報文字並乞徑赴御前投放<md:KR4d0216_SBCK_018-4a>¶開折¶
　　　論蕭琦第宅及水灾賑濟劄子(知建¶康/府日)¶
臣六月二十二日准御寶封送下御¶筆付臣及蕭琦第
宅圖本臣已望闕百拜¶祗領訖伏念臣孤逺賤臣遭遇
陛下入¶從出藩眷簡優隆縻捐萬死難以報稱¶今又錫
以宸翰寵嘉踰等雲章奎畫永¶藏私家臣闔門老穉不
勝感恩戀聖歡喜¶踴躍之至蕭琦之居即日併工營繕
謹遵<md:KR4d0216_SBCK_018-4b>¶睿訓更加髙大及多與空地令可馳射琦¶在此僑
<pb:KR4d0216_WYG_018-4b>
㝢臣五七日之間一往見之飲食¶醫藥錢酒之屬常常
照顧所有按月請俸¶合係總領司支已行關報訖縁未
有支行¶真俸指揮有司不敢擅行琦逺客累重欲¶望聖
慈特賜處分所有供給錢建康府¶已應副訖仰乞睿照
江東路㳂江州軍¶水灾甚廣臣節次曾具奏聞夏稅亦
自無¶可輸納秋苗决然無望如淮西廬和之間¶人民亦
多被害竊慮秋冬之郊飢民聚爲<md:KR4d0216_SBCK_018-5a>¶盗賊臣雖已差官前
去太平州廣德宣池¶州措置更乞聖慈宣諭宰執預治
<pb:KR4d0216_WYG_018-5a>
荒政¶淮上百姓方罷築城堀壕般塼踏弩之役¶四月以
來急去挿秧兾望收成一飽忽被¶水害人情皇皇仰惟
陛下焦勞萬幾德¶動天鑒灾異之來决非人力如堯湯
之時¶定有冥數但於賑濟防閑撫摩惠養不得¶不盡伏
望曲軫淵衷中外幸甚江上諸州¶將兵闕額甚多臣已
令所差官將被水闕¶食強壯人說喻招刺支與例物亦
消弭盗<md:KR4d0216_SBCK_018-5b>¶賊之一端謹具劄子奏聞謹奏¶
　　　乞擇近臣令行荆襄叅酌去取牧¶馬專置一司
<pb:KR4d0216_WYG_018-5b>
　　　奏狀¶
近准樞密院劄子備奉聖㫖令臣同司¶馬倬趙某張某
相度於湖北京西置一孳¶生馬監措置條具利害供申
臣尋關牒京¶西安撫及兩都統司各據回文欲以騍馬¶
四千疋分爲四監内鄂州都統司認養二¶千疋荆南都
統司認養一千疋湖北京西¶安撫司各養五百疋臣竊
惟中興以來<md:KR4d0216_SBCK_018-6a>¶馬政不脩歲歲博買其費巨億而諸軍之¶
馬愈更乏少此則牧養之道未得其冝故¶也今朝廷方
<pb:KR4d0216_WYG_018-6a>
議置監欲還祖宗之舊若¶措置得宜則省國用振軍威
制強敵於是¶乎在盖政事之大者不可茍且嘗試而爲¶
之也今若諸軍分養則與前日之揆綱馬¶略同諸軍茍
於得馬不復爲經久之計一¶二年後稍有折閲則又將
以辭自解謂荆¶襄非宜馬之地如此則東南長無牧養
之¶利必資諸蠻而後可耳臣愚欲望聖慈<md:KR4d0216_SBCK_018-6b>¶特出聰斷於
近臣中不間文武擇知馬者¶一二人令行荆襄淮南境
中與諸軍帥守¶臣寮深圖地土水草之宜國朝以來所
<pb:KR4d0216_WYG_018-6b>
置¶監牧已行故事叅酌去取具以上聞取自¶聖裁專置
一司付以事權嚴爲黜陟之科¶責其成功如此則宣撫
司所買四千疋不¶爲虛費假以歲月朝廷真得牧馬之
用須¶至奏聞者¶
　　小貼子諸軍揀汰使臣軍兵所在成¶羣若今後撥
　　付牧馬監令逐州軍解<md:KR4d0216_SBCK_018-7a>¶發按月請俸就監支給專
　　令牧養實¶為兩便伏候勑㫖¶竊聞西北諸監惟沙
　　苑最盛訪聞監¶兵見今猶有存者散在關外諸軍
<pb:KR4d0216_WYG_018-7a>
　　乞¶令宣撫司從實根刷撥付今來置監¶去處指教
　　伏候勑㫖¶
　　　辭免除起居舎人奏狀¶
今月六日准尚書省劄子奉聖㫖除臣¶起居舎人日下
供職臣聞命震驚罔知所¶措伏念臣頃以諸生荷陛下
親擢俾冠<md:KR4d0216_SBCK_018-7b>¶多士觸怨蹈祸復蒙陛下脱臣父子於¶九死
之中茲又驟自省闥進侍殿陛凡¶昔再生與今超用一
出聖意不縁他人¶論報之心雖臣軀命非臣敢有豈宜
<pb:KR4d0216_WYG_018-7b>
輒爲¶辭避實以臣齒少人微塵竊科第甫及五¶年備數
南宫已懼顛躓况秉筆柱下專記¶言動非辯智閎逹莫
冝此選今臺閣諸臣¶學識資望髙出臣右者不可勝舉
茍臣冐¶昩躐據必致清議弗容伏望陛下天地¶父母之
恩委曲哀憐察臣危悃非敢矯飾<md:KR4d0216_SBCK_018-8a>¶追寢誤恩改授賢傑
庶安愚分¶
　　　再除中書舎人辭免奏狀¶
伏念臣去國六年分甘永棄叨䝉收召使¶復故官已試
<pb:KR4d0216_WYG_018-8a>
無庸矧堪因任仰惟皇帝¶陛下神聖英武方闓宏業書
贊之行宣導¶徳意宜有鴻博來膺遴選况承攝是官既¶
皆名儒奪彼與此義難冒受敢兾聖慈¶俯亮誠悃許臣
依近降指揮終滿平江今¶任既安愚分允穆師瞻干冐
天威無任¶懇切俟命之至<md:KR4d0216_SBCK_018-8b>¶　　　辭免參贊軍事兼知建康府奏狀¶
臣起於諸生叨竊名宦軍旅之事實不諳¶曉顧方外敵
凌侮主憂臣辱臣於茲時䝉¶被使令義無辭難死生惟
<pb:KR4d0216_WYG_018-8b>
命但今日之事¶勢異疇昔敵情叵測邦計猶虚至如守
備¶之脆堅列將之能否強弱之辨進退之冝¶難以隃度
而周知必須親履而詳訪若乃¶以虛爲實以是爲非茍
且目前咎將誰執¶豈一身夷滅之足惜而誤國欺君之
是虞¶臣實何人而當此選又况帥藩之重宫鑰<md:KR4d0216_SBCK_018-9a>¶之嚴雖
曰攝承亦難冒據伏望聖慈收¶還誤寵更圖竒傑仰備
驅馳特賜除臣在¶外宫觀¶
　　　辭免知靜江府奏狀
<pb:KR4d0216_WYG_018-9a>
臣愚戇不學叨竊踰分罪戾盈溢遂致煩¶言仰荷隆恩
姑從罷黜敢圖開宥還職¶分閫而况彬賀之間俶有兵
事靖治之畧¶必惟其人伏望收還成命别畀通材¶
　　　辭免復待制奏狀¶
伏念臣頃以諸生遭逢太上厯官未久<md:KR4d0216_SBCK_018-9b>¶遽躐禁塗自抵
譴呵迄䝉矜宥祠祿終更¶旋郡紆紱天地之恩毫髪未
報陛下行¶堯之道建用皇極曠蕩之澤與物爲春凡¶是
放臣悉加甄叙顧如孱庸亦與兹寵冒¶昧以居懼咈
<pb:KR4d0216_WYG_018-9b>
輿議仰蘄睿鑒俯亮危悃¶收還成命使復賤官誓殫愚
忠益圖來效¶所有復職指揮未敢祗命¶
　　　辭免知潭州奏狀¶
臣踈逺微賤遭遇陛下叨荷眷隆屢¶埀奬使昨者廣西
罪戾盈積劾章既上謂<md:KR4d0216_SBCK_018-10a>¶當投竄聖慈寛宥止從罷免至
於貼職¶復與全存天地父母恩德莫喻雖極糜捐¶報稱
何有自反私室闔門訟愆屏息避影¶早夜怵惕敢圖簡
記又俾藩郡視舊所領¶是爲鄰壤委寄之重與昔不殊
<pb:KR4d0216_WYG_018-10a>
聞命之始¶恐懼感泣臣實何人疊此沗冐已别具奏¶乞
賜恩免螻蟻之軀有不盡者輒具劄子¶昧死上聞伏念
臣父母年七十氣血素弱¶近復多病頃赴廣西不曽迎
侍道里悠逺¶日以憂戚臣弟年㓜侍旁無人自臣來歸<md:KR4d0216_SBCK_018-10b>¶方獲寧養今茲新任復隔重湖埀白之親¶又難逺渉進
退皇惑莫知所措仰惟陛¶下推廣孝道本於人情匹夫
之微皆得自¶逹臣之迫切義當控告抵冒大譴矢心以¶
辭伏望陛下至仁哀矜俯徇愚懇於江¶淮間易一小郡
<pb:KR4d0216_WYG_018-10b>
父獲就養不違定省臣得¶竭力以趨職事祈天請命語
無倫次瞻望¶闕廷伏增震作¶
　　　辭免知荆南奏狀¶
臣叨竊外藩僅書歲考頃縁親疾屢丐免<md:KR4d0216_SBCK_018-11a>¶歸怵惕之誠
莫遑朝夕忽被簡㧞就付邉¶寄上游重鎭王旅所宿望
實既輕顛隕是¶懼伏望博詢衆智俯亮微迹别選名臣
使¶當一面遂臣之私賦以祠禄後日糜捐敢¶不自誓¶
　于湖集巻十八
<md:KR4d0216_SBCK_018-11b>¶
<md:KR4d0216_SBCK_019-1a>¶
<pb:KR4d0216_WYG_019-1a>
欽定四庫全書
　于湖集巻十九¶
　　　　　　　　　　　　宋　張孝祥　撰
　　内制¶
　　　戒諭將臣詔¶
朕若稽燕謀實用儉徳駕鼔車以走馬示¶輟游田之娛
集書囊為殿帷葢先敦朴之¶務至于耳目之玩口腹之
珍非甲令之常¶共雖一毫而莫取欲使表端而影正風
<pb:KR4d0216_WYG_019-1b>
流¶而令行化貪婪掊克之徒為禮義亷恥之¶俗而朕行
未足以厲世威弗嚴於訓姦乃¶兹内外之臣尚狃故常
之習乾没無藝誅<md:KR4d0216_SBCK_019-1b>¶求靡厭遂令軍旅之間猶須餽賂之
致剥¶士卒之膏血充權貴之苞苴使彼抱飢寒¶之憂而
此供宴樂之費有為若是於汝安¶乎當亟寘於典刑尚
申加於告戒繼今以¶往令出惟行其聽朕言各循汝守
任將帥¶者無市恩以貨賄第令戈甲之精居左右¶者冝
律己以憲章皆知簠簋之飭儻不悛¶而慢命將無赦而
<pb:KR4d0216_WYG_019-2a>
必誅各迪保身之明勿¶貽噬臍之悔¶
　　　又<md:KR4d0216_SBCK_019-2a>¶朕祗若慈闈覃思邊事靡憚焦勞之極欲¶臻康靖之期
往者披輿地之圖愴中原之¶俗皆吾赤子何忍誅夷申
飭使軺往修邦¶聘而金國都元帥布薩忠義怙不臣之
惡¶挾震主之威維縶行人拘之圜土既脅降¶之不可即
顓命而遣還揆彼政之如斯繄¶不亡而何待但以並邊
之戍行役彌年風¶霜凌厲而朕方席廣夏之居藜藿不
<pb:KR4d0216_WYG_019-2b>
充而¶朕則享太官之膳所以當饋而歎未明求¶衣朕身
在九重之中而心留窮塞之上欲<md:KR4d0216_SBCK_019-2b>¶馳單騎躬勞六師撫
摩瘡痍均服勞苦而¶百辟卿士發言盈廷止或尼之莫
孚朕指¶爰命丞相敬代朕行夫佳兵者不祥好生¶者大
徳朕豈忍以一時之憤而遂忽長世¶之模當謹守於封
疆益繕修於兵械使士¶忘露宿之苦而將有死綏之心
恃有待而¶不來寧貪功而起釁儻穹旻之悔禍則蕩¶定
之有時咨爾庶方咸體兹意
<pb:KR4d0216_WYG_019-3a>
　　　太上皇帝本命青詞¶
丕承聖緒祗奉慈顔當元命之臨辰有珍<md:KR4d0216_SBCK_019-3a>¶符之鍚羨爰
披寳笈恭扣叢霄願鑒寧親¶之誠益闓受帝之祉¶
　　　朱表¶
馳誠霄極衍慶慈闈祗荷博臨告成釐事¶無疆之壽永
承太上之休有道之長更¶増皇宋之厯¶
　　外制¶
　　　沈該落職制
<pb:KR4d0216_WYG_019-3b>
君人臨照百官葢欲其精白以承休徳宰¶輔儀刑四海
豈冝以寵利而居成功繄予<md:KR4d0216_SBCK_019-3b>¶既老之臣自喪不貪之寳
其還顯秩用厭¶師虞具官某頃以藩條擢聞機政惟人
求¶舊謂文武可以憲邦秉國之均何風采不¶如治郡朕
猶虚己日佇告猷精神强而折¶衝未聞宏略血氣衰而
戒得似減亷聲既¶已乖鼎鼐之調始欲掛衣冠而去雖
曲全¶於體貌乃荐致於抨彈其鐫秘殿之華俾¶即安車
之佚噫君子慎始防嫌疑於未然¶貴臣抵辜尚遷就而
<pb:KR4d0216_WYG_019-4a>
為諱慨往愆之莫救¶期晚節以自全<md:KR4d0216_SBCK_019-4a>¶　　　沈調落職降官制¶
舜賓世族冒賄有四凶之流商制官刑徇¶實謹十愆之
戒疇時民蠹尚佚邦誅具官¶某素無亷稱竊造邇列過
而或改謂且收¶之桑榆老以益貪殆弗盈於溪壑永念
七¶閩之都㑹不堪再嵗之誅求貿遷欲盡於¶毫釐吞噬
不遺於膏血姦贓狼籍公論沸¶騰慨而同氣之私姑貰
投荒之罰亟鐫美¶職併奪崇階其祗服於隆寛尚少懲
<pb:KR4d0216_WYG_019-4b>
於往¶謬<md:KR4d0216_SBCK_019-4b>¶　　　陳誠之降官制¶
懷歸有畏於簡書恩始從於均佚試可弗¶成於績用罰
難逭於黜幽既辜體貌之私¶冝在譴呵之域具官某始
由科第寖陟邇¶聨意其簡黙而不言則亦深沈而可用
擢¶持兵柄瀳閱嵗華退食自公冝赴功而樂¶事括囊無
譽第持禄以保躬逮庶務之稍¶繁即抗言而請去彈章
既上寵數冝鐫噫¶為祈父之爪牙初期陳力視秦人之
<pb:KR4d0216_WYG_019-5a>
肥瘠¶良負虚懷服此寛洪無忘循省<md:KR4d0216_SBCK_019-5a>¶　　　陳靖轉遥郡承宣使制¶
王宫之官朝夕勤事積而至於三年之乆¶可無褒哉具
官某明敏忠恪服在此位稽¶日第勞是應遷法夫自刺
史而上皆武著¶之髙選雖隃其禄茍非尤恩不以叙進
況¶承流宣化名秩益顯尚思稱塞無或不祗¶
　　　錢愷降授舒州觀察使宫觀制¶
昭徳塞違國自貴近始厲名砥節士以亷¶恥張豈予肺
<pb:KR4d0216_WYG_019-5b>
腑之懿親乃為龍斷之賤行¶此而可貰後復何懲昭化
軍承宣使錢愷<md:KR4d0216_SBCK_019-5b>¶胄出勲門慶承主第雖武爵是襲亦俎
豆¶之常聞而市道自居致簠簋之不飭欲爾¶私藏之富
隳予軍政之嚴考核具陳聽聞¶實駭其上承流之秩仍
鐫奉謁之儀往即¶外祠姑惟薄罰¶
　　　蔣璨降官制¶
朕惡人之欺而盡下以恕過誤觸罪則當¶自歸詆讕遂
非其可亡罰具官某服在禁¶路出臨輔藩見謂老成亦
<pb:KR4d0216_WYG_019-6a>
所倚信乃吏姦¶之不察致臺劾之上聞深惟失職之愆
姑<md:KR4d0216_SBCK_019-6a>¶往賜書之問弗務兢懼更為誕謾詭陳擿¶伏之言前
易剡章之日作偽之拙欲葢而¶彰聊從一秩之鐫尚屈
常刑之舉服予寛¶典新爾後圖¶
　　　謝伋徐康降官制¶
部刺史檢吏姦職也汝屬縣令亡狀致吾¶御史以為言
汝失職已命汝自列庶或懲¶後不務引過更肆誕謾誰
為若謀謬戾如¶此鐫官一列尚服寛恩
<pb:KR4d0216_WYG_019-6b>
　　　韓元吉除度支郎中制<md:KR4d0216_SBCK_019-6b>¶具官某度支之職前世以宰相兼之葢發¶斂均節輕重
取予於是乎在今名存而實¶廢矣視劵牘之成謹其數
出納之而已爾¶名臣之世率義好脩淹貫文藝綜練世
故¶攝司之乆肆以命爾其為朕思所以振其¶職者¶
　　　馮巽之除刑部郎官制¶
具官某獄重事也獄成而罪疑則上之於¶朝而刑曹郎
參決而死生之其不可輕付¶如此爾以明法稱於文無
<pb:KR4d0216_WYG_019-7a>
害使在兹位孰<md:KR4d0216_SBCK_019-7a>¶曰不宜益務詳審以振而職¶
　　　晁公武除監察御史制¶
御史府寄朕耳目茍非其人不在兹選爾¶學有本原才
可經濟萬里來朝朕葢得之¶於一見之初小試粉省彌
有華問冠豸在¶列肅我天憲朕所親擢爾往欽哉¶
　　　吕搢除司農寺丞制¶
具官某惟爾先正有大勲勞在王室朕顧¶懷其世思有
以嘉報之而爾亦自將其身¶蹈履繩檢擢丞農扈以試
<pb:KR4d0216_WYG_019-7b>
爾能益務祗恪<md:KR4d0216_SBCK_019-7b>¶庸稱恩遇¶
　　　查籥除䕫州路運判制¶
蜀自兵興困於征調䕫子之國地墝埆而¶民尤貧朕思
得賢使者以撫之爾文學議¶論見推時輩乆在近服冝
知朕指將輸之¶任輟汝以行往其布宣朕不遐棄¶
　　　黄仁榮除兩浙路運副制¶
畿内漕視他路選尤重爾以通才屢更煩¶使輟自泉府
使服故官往其欽哉嗣有褒¶擢<md:KR4d0216_SBCK_019-8a>¶
<pb:KR4d0216_WYG_019-8a>
　　　張徳逺除利州路提刑制¶
具官某蜀去朝廷逺治獄之吏或不得其¶平民且無告
爾乆更事任見謂明審其為¶朕典一道祥刑之寄惟公
其心以察郡縣¶使毋濫繫毋賄成毋上下其手則汝為
稱¶職¶
　　　葉謙亨除浙西提刑制¶
部使者之在畿甸嵗時朝集得以其職自¶達于上視中
都官葢等耳爾嘗執簡柱下¶掌誥西掖出治劇郡即有
<pb:KR4d0216_WYG_019-8b>
能稱按刑江東<md:KR4d0216_SBCK_019-8b>¶獄不寃濫徙以自近冝知朕指佇爾來
廷¶將有褒陟¶
　　　韓彦直除淮東提舉制¶
惟爾先世有大勲勞在王室朕顧懷其後¶思有以褒報
之而丞相亦言爾才可録也¶淮東煑鹽之利供國用什
三命汝以使者¶節臨之其體朕意思振厥職¶
　　　曹紱除湖北提舉制¶
爾守近郡有循良之譽朕念湖外之民勞¶苦兵事故付
<pb:KR4d0216_WYG_019-9a>
汝以使者節往撫綏之其體<md:KR4d0216_SBCK_019-9a>¶朕懷勿解于位¶
　　　陳漢除直寶文閣知平江府制¶
平江吾股肱郡遴選所付必惟其人爾忠¶厚明敏所至
辦治將輸畿甸成績可紀其¶還使者之節遂綰太守之
章寳儲進直併¶示優寵尚體予意務安輯之¶
　　　孫佑追復直徽猷閣制¶
朕中興之初繄汝為良二千石所臨底績¶所去見思据
正不回坐讒(一本/作是)以免殁身¶乆矣風槩凛然有懷不忘
<pb:KR4d0216_WYG_019-9b>
肆俾甄叙延閣<md:KR4d0216_SBCK_019-9b>¶寓直追加密章録其遺孤用勸忠力¶
　　　任盡言除直秘閣江淮都督府參¶議官制¶
具官某朕命相臣以幕府臨邊凡其自從¶皆天下之選
爾忠直强明克承厥家所居¶之官聲績較著必能為朕
協贊元老延閣¶寓直庸寵爾行尚堅一心益固吾圉¶
　　　趙不溢降官制¶
具官某朕惡士大夫便文自營屢下告戒¶又嘗逐二使
者一藩臣庶其知革今汝持<md:KR4d0216_SBCK_019-10a>¶節所在守不稱職閱時之
<pb:KR4d0216_WYG_019-10a>
乆而汝弗言逮¶同列之有云姑騰章而飾過察州如此
不¶黜何為聊奪一官尚祗輕典¶
　　　王漢臣李大援轉官制¶
朕褒録勤瘁逺臣不以廢也況周旋殿陛¶贊予朝覲㑹
同之儀而司其籍者哉爾漢¶臣練習而䟽通爾大援周
慎而明敏均以¶積閱協于遷令亷車刺部隃賦爾秩是
為¶茂渥尚克欽承¶
　　　熊說轉官制<md:KR4d0216_SBCK_019-10b>¶
<pb:KR4d0216_WYG_019-10b>
周官嵗終則稽毉之事上下之以制其食¶況汝服勤宗
邸七年其乆全而不失是可¶嘉已遷官一等以荅汝能¶
　　正任防禦使刺史通侍大夫至右武¶大夫帶遥郡
　　同加封父母制¶
　　　父¶
具官某父某朕惟東朝方迪遐壽誕推渥¶澤爰暨人親
爾善積于躬有子滋貴服予¶武著實應恩章載侈新封
俾陞官簿益綏¶福祉庸荷寵光<md:KR4d0216_SBCK_019-11a>¶
<pb:KR4d0216_WYG_019-11a>
　　　母¶
具官某母某氏朕承顔東朝以天下養樂¶人之有壽母
有以表異之肆因八秩之慶¶茂暢恩典爾慈懿淑謹有
子在官宣勞武¶階獲際休事申賜命綍榮其家庭往祗
令¶名益介遐祉¶
　　　横行副使及武功大夫至修武郎¶父加封制¶
具官某父某朕惟東朝壽祉以幸天下惟¶爾有子服予
武階進汝一官用廣孝治尚<md:KR4d0216_SBCK_019-11b>¶祗譽命往迪吉康
<pb:KR4d0216_WYG_019-11b>
　　宗室横行至正任防禦使父母加封制¶
　　　父¶
朕元日詔書葢推東朝慶祉均暨天下矧¶予肺腑之戚
也哉爾神明之支克自謹畏¶乃其子姓服我近班肆稽
恩章俾進右秩¶尚其祗服茂迪遐壽¶
　　　母¶
朕惟東朝之壽方迪無疆誕舉慶條以暨¶人老豈予族
姓之母可稽脂澤之賜爾胄<md:KR4d0216_SBCK_019-12a>¶自華閱嬪于天支有子在
<pb:KR4d0216_WYG_019-12a>
官冝賁新渥往¶祗命服之寵益承燕喜之譽¶
　　　懷安軍惠應廟昭佑侯可封昭佑¶靈濟侯制¶
爾神父子有廟西土能赫厥靈祓除菑凶¶朕葢嘗錫之
侯爵矣今部刺史又上其事¶申以顯號於侯何愛¶
　　　昭佑侯子靈助侯可封靈助順成¶侯制¶
朕念蜀逺凡蜀之吏有功於吾民皆有以<md:KR4d0216_SBCK_019-12b>¶表異之於神
獨不然哉増賁嘉名益侈而¶施¶
　　　佐神安仲吉可封通濟侯制
<pb:KR4d0216_WYG_019-12b>
爾神侑食惠應能贊而長以休吾民五等¶之爵侯位在
二又有美號焉朕之報神亦¶已豐矣¶
　　　采石巡檢時宣訊民致死降官制¶
汝職徼巡而民以掠死雖匪其私顧可弗¶懲禠官一列
尚謹而後¶
　　　勝捷都虞候謝興換從義郎制<md:KR4d0216_SBCK_019-13a>¶汝服勤戎昭既有年所其還軍候往即官¶聨¶
　　　都虞候姚元換授制
<pb:KR4d0216_WYG_019-13a>
爾服在戎行多厯年所其還候禦易寘武¶階¶
　　　潘得臣男汝楫補官制¶
爾父為吏死冦朕既厚恤典又録其孤所¶以報也勉哉
惟孝惟忠則爾父益有顯休¶
　　　張建陣亡與子徳普恩澤補承信¶郎制<md:KR4d0216_SBCK_019-13b>¶爾父死於敵録爾以官所以報也往哉惟¶孝惟忠以顯
父休¶
　　　王漢臣米綱折欠違程降官制
<pb:KR4d0216_WYG_019-13b>
汝䕶貢輸乃敢不䖍宿留道涂折閱什二¶其鐫一秩姑
示薄懲¶
　　　樂寅孫李抃趙達不覺察過淮人¶降官制¶
疆場之守朕所致慎爾等為吏乃或不䖍¶其鐫一官以
厲餘者¶
　　　楊慶祖李大正循資制<md:KR4d0216_SBCK_019-14a>¶朕惟三嵗之祀業鉅事叢前期設官是俾¶典治爾以才
選服勞罙時殆兹告成厥有¶褒進
<pb:KR4d0216_WYG_019-14a>
　　　張俊彦循資制¶
顯仁之喪爾與有勞其進文階益務共恪¶
　　　田溉轉官制¶
爾捐家貲以佐國用揆之古義何愛一官¶
　　　劉嗣立吳懌進書賞轉官制¶
先帝信書之成汝輩共勞其間可無褒哉¶
　　　進書賞人吏等轉官制<md:KR4d0216_SBCK_019-14b>¶屬<md:KR4d0216_SBCK_020-1a>¶命諸儒輯成大典汝嘗服役亦俾進官
<pb:KR4d0216_WYG_019-14b>
　
　
　
　
　
　
　
　于湖集巻十九


<pb:KR4d0216_WYG_020-1a>
欽定四庫全書
　于湖集巻二十¶
　　　　　　　　　　　　宋　張孝祥　撰
　　表¶
　　　賀太上皇帝遜位表¶
斷自聖意協于天心振古所無率土同慶¶中賀臣聞為
天子父實倉皇蜀道之歸尊¶太上皇亦草昧漢邦之始
未有躬致埀衣¶之治而獨心懷脫屣之髙恭惟¶太上皇
<pb:KR4d0216_WYG_020-1b>
帝陛下道極化元功超象外巍巍¶蕩蕩繇艱難馴致於
中興汲汲皇皇在底¶定弗忘於無逸葢大度聿追於藝
祖而<md:KR4d0216_SBCK_020-1b>¶深仁壹似於唐堯當乾徳之方剛體離明¶而繼照
臣欽承謨訓結戀恩私五日起居¶莫預清班之列萬年
壽考但蘄神筴之増¶
　　　賀今上皇帝登極表¶
星輝海潤方肇啓於青宫地闢天開遂丕¶膺於赤紀有
赫聖人之大寳於昭天下之¶至公廟社逾尊華封均慶
<pb:KR4d0216_WYG_020-2a>
中賀臣聞父傳¶於子振古雖然天作之君若今未有載
纂¶開基之緒惟新受命之符恭惟¶皇帝陛下博厚高明
齊莊中正翼翼之心<md:KR4d0216_SBCK_020-2a>¶不已葢本躬行喁喁之望咸歸殆
非人力¶仰太上復艱難之業付吾君於談笑之¶間十一
世而益光邁建武中興之事八百¶年其增卜侈成周過
厯之期臣身在侯藩¶精馳觀闕朝五日而善家令胥瞻
孝治之¶優復兩京而還上皇更徯大勲之集¶
　　　賀立皇后表
<pb:KR4d0216_WYG_020-2b>
儷極之尊光于有昔齊家之訓燕及無垠¶日月宣昭神
人歡喜中賀臣聞助粢盛於¶宗廟兹王化之攸先羞榛
棗於舅姑葢宸<md:KR4d0216_SBCK_020-2b>¶居之未有於若隆興之嘉禮茂承徳壽
之¶重歡恭惟¶皇帝陛下孝始奉親恩兼睦族闗雎之樂¶
淑女式圖隂教之修雞鳴而至寢門共致¶色難之養肇
興縟典丕叙彞倫臣嘉與常¶僚具宣明制塗山啓夏方
觀萬國之朝大¶姒興周嗣上百男之頌¶
　　　代總得居士賀天中節表
<pb:KR4d0216_WYG_020-3a>
珍圖鍚羨方隆滋至之休誕月開祥載衍¶無疆之壽照
臨所暨舞蹈攸同中賀恭惟<md:KR4d0216_SBCK_020-3a>¶皇帝陛下盛徳日新至仁
天覆齋居節費¶不為耳目之娛屈己和隣無復甲兵之
問¶凡此無為而保治葢將守静以延年臣濫¶職外臺忻
逢榖旦䕫龍接武阻稱漢殿之¶觴蟣蝨輸誠徒效堯封
之祝¶
　　　代方務徳賀回鑾表¶
靈鋒電掃柔此逺人輿衛天旋格于藝祖¶神人歡喜華
<pb:KR4d0216_WYG_020-3b>
夏尊安中賀恭惟¶皇帝陛下仁配乾坤恩兼南北始結
琬圭¶之好欲齊民均蹈於泰和茲親革輅之征<md:KR4d0216_SBCK_020-3b>¶乃遐服
共欽於皇略逮訖鶚音之好亟傳¶龍駕之歸萬里提封
將復漢圖之舊百重¶陛㦸載新吳㑹之朝臣屬奉清閒
獲瞻睟¶穆邊庭賤守莫陪飲至之觴馳道告行企¶望前
驅之蹕¶
　　　謝厯日表¶
一札十行雖存故事元年正月實拜新書¶景祚有開庶
<pb:KR4d0216_WYG_020-4a>
邦咸喜中謝恭惟¶皇帝陛下堯仁宅下舜厯在躬大一
統以¶當天作其即位定四時而成嵗敷厥庶民<md:KR4d0216_SBCK_020-4a>¶肈錫嘉
名深詔執事臣敢不布宣上意勸¶相農功舉正於中既
謹春秋之法自今以始¶當觀正朔之同¶
　　　謝厯日表¶
二年而調玉燭方洽泰和一氣之轉洪鈞¶再攽新厯惟
朝廷則用故事在郡國實為¶寵光中謝恭惟¶皇帝陛下
與天為徒體道御數協時月正¶日俾民不迷自南北東
<pb:KR4d0216_WYG_020-4b>
西遵王之道臣敢¶不建用皇極奉揚仁風于再于三勸
百姓<md:KR4d0216_SBCK_020-4b>¶農功之敏時億時萬祝兩宫壽紀之長¶
　　　賀元正節表¶
元年正月實春秋謹始之時是日三朝㑹¶圖籍貢珍之
盛肇新縟典益侈閎休中賀¶恭惟¶皇帝陛下道本財成
誠參化育羣黎百姓¶欣逢治定之期君子小人各適消
長之分¶導迎景貺登濟中興臣猥以賤官出守外¶服君
門萬里雖迹逺於天朝壽觴九行徒¶夢遊於帝所<md:KR4d0216_SBCK_020-5a>¶
<pb:KR4d0216_WYG_020-5a>
　　　代百官賀冬至節表¶
増泰元之筴益闓受命之符奏黄鍾之宫¶丕應得天之
統造庭稱壽率土均釐中賀¶恭惟¶皇帝陛下與神為謀
惟皇作極合八能於¶前殿衆建人才書五物於保章用
昭嵗事¶緝熙景貺敷鍚羣生臣等叨列攸司欣逢¶榖旦
七日來復方占羲厯之祥萬壽無疆¶願罄堯封之祝¶
　　　代百官進玉牒成書表<md:KR4d0216_SBCK_020-5b>¶帝系勒鴻燦科條於屬籍聖謨啓佑嚴訓¶典於寳儲御
<pb:KR4d0216_WYG_020-5b>
巖廟以觀成拱朝班而稱慶¶中謝竊以堯統漢緒肇𣲖
别於天潢周誥¶商盤麗光躔於東壁惟昭穆親疎之有
序¶與文章號令之當傳歴時浸闕於編摩甫¶嵗悉加於
纂緝必親經裁㝎稽春秋簡牘¶之文故並建殊尤若河
洛圖書之出恭惟¶皇帝陛下慶緜景祚志遹先猷世茂
本支¶襲生民之尊祖道昭厯服成下武之繼文¶考仙宗
皆聚此書述遺烈永為大訓臣等<md:KR4d0216_SBCK_020-6a>¶猥䝉際遇快覩休嘉
麟趾振振共仰宗盟¶之益茂虞書渾渾更瞻聖作之相
<pb:KR4d0216_WYG_020-6a>
輝¶
　　　賀冬至節表¶
品彚慶一陽之復於時是為仲冬王者㑹¶萬國之朝其
儀亞於獻嵗中賀恭惟¶皇帝陛下重明麗正敦復考中
不動聲顔¶豈止俟隂陽之定純受徳教所以同天下¶之
心受福惟多知剛方長臣忻逢榖旦屬¶守竹符望帝都
千里而遥莫與班行之末¶上吾君萬年之壽不知精爽
之馳<md:KR4d0216_SBCK_020-6b>¶
<pb:KR4d0216_WYG_020-6b>
　　　代百官賀日蝕隂雲不見表¶
璿璣占象方虞辰集之差黼坐端躬遂應¶離明之正矞
雲密䕶沴氣潛消瑞掲圓精¶慶由宸極中賀竊以日行
有節數或戾於¶經躔帝徳罔愆誠乃回於穹鑒偉休符
之¶昭著知治道之顯融恭惟¶皇帝陛下神化又新智輝
旁燭容光必照¶聿凝丕冒之功守實不虧坐協寅賓之
度¶惟聖時克先天不違臣等服在邇聨與觀¶景貺珍圖
疊紀仰開合璧之祥羣目共瞻<md:KR4d0216_SBCK_020-7a>¶益勵傾葵之志
<pb:KR4d0216_WYG_020-7a>
　　　進登寳位銀表¶
受四海之圖方盛官儀之復鑄九金之鼎¶敢忘牧貢之
脩悵違執玉之趨祗効來琛¶之獻中謝恭惟¶皇帝陛下
配天立極如日升明所寳惟賢¶已旁求於壽雋理財以
義且盡貰於逋租¶而臣職在剖符禮應奉幣侑稱觴之
萬壽¶知芹美之非珍簉交㦸之百重慕葵傾而¶徒切所
有賀登寶位銀一千兩謹遣妹夫<md:KR4d0216_SBCK_020-7b>¶進士李蟾捧表管押
上進冒犯天威臣無任
<pb:KR4d0216_WYG_020-7b>
　　　代百官謝賜時服表¶
冬祁寒而惟怨咨過軫聖神之念秋獻裘¶而待攽賜聿
嚴典則之常手舞拜嘉篚將¶示寵臣等中謝恭惟¶皇帝
陛下文昭經緯道極彌綸中寶儉慈¶衣弋綈而率下外
新制作美黻冕以御朝¶乃眷周行載分齊服臣等恩均
在笥徳愧¶章身制彼裳衣莫効馳驅之力出於機杼¶當
知紅織之難<md:KR4d0216_SBCK_020-8a>¶　　　進奉貢葛奏狀
<pb:KR4d0216_WYG_020-8a>
厥篚纎纊雖云任土之殊當暑袗絺顧是¶此邦之産備
齊官之三服參禹貢之九金¶前件物邊幅非長經緯殊
拙埀衣裳而至¶治慚莫效於絲毫美黻冕以致神或見
收¶於巾羃謹隨狀詣闕上進以聞¶
　　　謝除中書舍人表¶
螭坳秉筆方愧空餐鳯掖代言遽叨親擢¶被身章而滋
寵捧誥牘以彌驚懇避莫俞¶省循増懼中謝竊以中書
本命令之地舍<md:KR4d0216_SBCK_020-8b>¶人典文字之官學博藝精斯能華國職
<pb:KR4d0216_WYG_020-8b>
清¶地近豈可假人葢有思之敏者未必暢於¶事情詞之
工者未必窮於理致問古今則¶髙崔互有所得評書詔
則常楊各擅所長¶世每歎其才難人亦隨於器使非夫
言通¶志慮識達典章絢黼黻之文䆳淵源之業¶則何以
裁坦明之制居清切之司如臣者¶才不逮人學徒泥古
偶玷名於巍第俄䇿¶足於要津屬内史之乆虚俾孤蹤
而代匱¶方自虞於顯黜敢有望於為真忽拜異恩<md:KR4d0216_SBCK_020-9a>¶祗慙
非據此葢伏遇¶皇帝陛下圖回至治綜覈羣工方將藻
<pb:KR4d0216_WYG_020-9a>
飾¶於皇猷故必網羅於衆俊雖大公之施不¶間疎微而
小已何堪誤膺簡拔臣敢不仰¶承眷渥益勵操修職在
絲綸寧有彌縫之¶助事専筆舌敢忘獻納之忠¶
　　　中書舍人直學士院謝表¶
右輔分符初無治狀西清掌誥復冒寵除¶更通鼇禁之
班還參豹尾之從中謝伏念¶臣空踈不學徼幸入官嵗
月推遷遂塵清<md:KR4d0216_SBCK_020-9b>¶貫風波浩渺迄致煩言一收朝蹟而歸
五¶見律筩之換尋覆蕉之夢驚曩事之皆非¶追視草之
<pb:KR4d0216_WYG_020-9b>
遊懼此生之終棄敢圖新渥遄¶服故官躡文石以朝趨
掣宫鈴而夜直兹¶葢伏遇¶皇帝陛下丕膺舜厯煥緝堯
章核名實以¶豋俊髦葢欲去虚文之害躬勤勞而詔機¶
務益將恢逺御之圖曾是孤蹤亦叨殊奬¶竊謂今日論
思之職豈特平時播告之修¶顧邊瑣之多虞繄廟筭之
靡定必有隨時<md:KR4d0216_SBCK_020-10a>¶制變之䇿以究折衝禦侮之冝造膝之
言¶願極陳而毋諱捐軀之誓期永報於不貲¶
　　　撫州到任謝表
<pb:KR4d0216_WYG_020-10a>
解荷橐於西清乆隔雲霄之望分竹符於¶南紀忽霑雨
露之恩惟盛時無終棄之人¶俾下臣有自新之路中謝
㐲念臣䇿名最¶晚被眷獨優始由狴犴之餘旋簉班聨
之¶末驥騄備八鑾之乘何有於駑材鴛鴻參¶萬玉之庭
更容於䑕技惟特達盡由於親¶擢果迂踈交致於人言
俯危迹以屢驚悵<md:KR4d0216_SBCK_020-10b>¶明恩之未報敢期宥過尚俾承流兹
蓋伏¶遇¶皇帝陛下仁與春融道同天覆建非常之¶䇿方
任賢而使能開大公之門悉除苛而¶解嬈乃眷上游之
<pb:KR4d0216_WYG_020-10b>
古郡載收散地之羇人¶臣敢不懲沸吹虀飲冰食檗求
民之瘼稍¶更珥筆之風勝己之私切謹佩韋之戒祗¶圖
來効思蓋往愆¶
　　　平江府到任謝表¶
籲天有請願供水菽之勞易地䟽榮復畀<md:KR4d0216_SBCK_020-11a>¶繭絲之託仰
戴上恩之厚靡容私義之伸¶中謝伏念臣開迹諸生受
知太上華涂¶超躐莫匪親除憲府抨彈良由自取㑹真¶
人之御極容偏郡以承流已試無功丐閒¶得劇雖自西
<pb:KR4d0216_WYG_020-11a>
徂東周爰執事然以小易大¶是誠何心深懷顛覆之憂
或誤甄收之意¶兹葢伏遇¶皇帝陛下聖同藝祖孝述光
堯廓大¶度以用人欲兼致非常之士攬權綱而在¶己將
崇成可大之功曾是棄捐亦叨簡擢<md:KR4d0216_SBCK_020-11b>¶臣謹當布宣盛澤
激發懦衷澄瀚海之波¶冀有因人之薄效凝清香之寢
敢如平世¶之偷安¶
　　　潭州謝復次對表¶
賜以贊書還之次對敢云舊服是謂新恩¶中謝伏念臣
<pb:KR4d0216_WYG_020-11b>
智昧一官仕嘗三已江湖逺¶引自憐蹇剥之多雨露均
霑獨倚乾坤之¶大兹蓋伏遇¶皇帝陛下緝熙聖緒駿發
英猷専予奪之¶柄以馭羣工明功過之使以興庶事迺
如<md:KR4d0216_SBCK_020-12a>¶孤迹亦預慶條臣敢不祗佩隆私益追往¶咎儻有及
民之效則為報上之忠¶
　　　代方務徳廬州到任謝表¶
外閫分憂肆攽明命内朝賜對載邇清光¶已見荒郡創
殘之餘具言聖主哀矜之意¶中謝伏念臣屢膺劇寄蔑
<pb:KR4d0216_WYG_020-12a>
著微勞謂孤蹤¶冝在於棄捐而廟論猥煩於推擇屬有
負¶薪之疾既辭輓粟之行逮兹邊瑣之多虞¶復俾帥藩
而申命馳驅引道僂傴拜恩細¶札十行亟承於漢詔土
階三尺密奉於堯<md:KR4d0216_SBCK_020-12b>¶言軫民之窮則使捐闗市之征憫臣
之病¶則戒求藥物之善掩骼下度僧之牒振飢¶分貢牧
之金獨撥譾能曷勝隆委兹葢伏¶遇皇帝陛下至仁惻
隱盛徳涵容革輅¶徂征已克清於荒逺玉闗罷警將永
洽於¶泰和慨斯鋒鏑之淫夷懼以繭絲而割刻¶故銓冗
<pb:KR4d0216_WYG_020-12b>
吏使布寛條臣敢不祗若神謨恪¶恭賤職老於州縣敢
圖横草之功固我封¶陲庶弭搔𤓰之怨¶
　
　
　
　
　
　于湖集巻二十
¶
<md:KR4d0216_SBCK_021-1a>¶
<pb:KR4d0216_WYG_021-1a>
欽定四庫全書
　于湖集巻二十一¶
　　　　　　　　　　　　宋　張孝祥　撰
　　啓¶
　　　代總得居士上宰相¶
咎深百適敢逃齋斧之誅恩予再生願廣¶覆盆之照仰
止雲龍之㑹俯殫螻蟻之誠¶伏念某晚學支離殘生寒
窶躬耕自足所¶願力田而逢年世禄偶霑本意為親而
<pb:KR4d0216_WYG_021-1b>
捧¶檄孤孽自憐於薄宦亷隅竊慕於前修慮¶捶楚之莫
辭實簡書之是畏諸公長者猥¶借齒牙清都太微獲望
旒冕退效一官於<md:KR4d0216_SBCK_021-1b>¶塵土投閒二紀於江湖日莫而巾柴
車嘗¶躬鄙事秋風之破茅屋安所奠居雖周道¶如砥何
有於﨑危而秦網凝脂竟罹於羅¶織㑹上聖權綱之獨
攬貰下臣縲紲之¶非辜綴毁裂之冠裳招散離之魂魄
冀安¶晚節絶望榮途何負薪之疾未瘳而剖竹¶之符狎
至洊拜西州之繁使適當北鄙之¶多虞申命惟行懇辭
<pb:KR4d0216_WYG_021-2a>
莫遂念廊廟柬知之¶特達且闗梁捍禦之闊踈釁已結
於搔𤓰¶備初微於横草竊厲死封之志遂忘負乗<md:KR4d0216_SBCK_021-2a>¶之譏
李牧之居北邊費軍租而享士營平¶之破羌賊留步卒
以屯田盗空狐䑕之羣¶吏戢豺狼之暴周旋兩稔辛苦
百為顧績¶效之未聞亦規模之粗定自嗟激烈人笑¶迂
踈果飛謗之交攻致劾書之趣上尚䝉¶觀過㑭免所居
匪造化之曲成殆生全之¶莫保雨流木偶所念無歸火
及池魚又將¶奚咎聚族近盈於千指為氓不辦於一㕓
<pb:KR4d0216_WYG_021-2b>
疾病侵凌親朋棄絶固已闔門而恐懼尚¶虞投隙以摧
傷瀝血攄辭搏膺請命伏望<md:KR4d0216_SBCK_021-2b>¶僕射相公廣好生之徳察
溢惡之言憫其¶嘗被於使令頗亦服勞於奔走稍援溝
中¶之納俾留爨下之焦收父子之餘年歸田¶園於故里
況仄席搜羅於豪傑欲前籌開¶濟於艱難有如不肖之
資既乖已試之效¶儻獲洗湔於既往庶將勸厲於方來
九頓¶首以自歸冀埀威聽三折肱而不悔誓報¶隆私¶
　　　代總得居士上葉樞宻
<pb:KR4d0216_WYG_021-3a>
運璇樞於霄極方恢宏逺之圖馳玉節於<md:KR4d0216_SBCK_021-3a>¶戎荒益茂綏
懐之略仰止南轅之近莫陪¶前弩之驅輒控緘幐冒干
齋斧共惟國信¶樞密徳全剛大學貫淵微萬壑長松卓
爾¶棟梁之用九金神鼎岌然寳鎮之儲佐王¶夙負於英
資憂國粤從於早嵗已積公台¶之望浸膺旒扆之知容
臺髙潤色之功外¶府極轉輸之効期年上最即日召還
横榻¶憲臺朝有絲繩之直持衡銓部人知水鑑¶之平紬
石室之圖書誦露門之簡䇿豈特¶搢紳之歸重抑惟蠻
<pb:KR4d0216_WYG_021-3b>
貊之知名亟自南宫<md:KR4d0216_SBCK_021-3b>¶進陪西府方睿主廣右文之治適
殊鄰¶修交聘之儀政須國榦之良往震天驕之¶俗望龍
沙而引道馳雞塞以折衝何但單¶于識漢相立朝之風
采定應回紇懾汾陽¶單騎之威容式時遄歸厥有成績
聳聞廷¶告滿慰具瞻伏念某邊徼微官門䦨舊物¶半生
憂患嗟老矣以何堪末路棲遲復病¶焉之為祟屢祈哀
於宰路冀得請於仙祠¶兹聞大纛之還實冀洪鈞之播
受㕓故里¶儻容孤迹之偷安擊壤明時尚與齊民而<md:KR4d0216_SBCK_021-4a>¶拜
<pb:KR4d0216_WYG_021-4a>
賜¶
　　　代季父賀湯丞相¶
大號明敭真儒進拜基命宥密既用予安¶天下之民疇
咨登庸蓋論相迺人主之職¶泰階齊色巖石具瞻恭惟
僕射相公廣大¶髙明温良恭儉範圍天地之業實藴蓄
於¶平時黼黻河漢之文聊發揮於餘事徧厯¶在廷之清
貫屹為斯道之主盟周旋回枉¶之間終始端方之守抗
浩浩滔天之勢愈¶厲忠規切惓惓造膝之言願還威斷
<pb:KR4d0216_WYG_021-4b>
掲大<md:KR4d0216_SBCK_021-4b>¶明而烜照破積隂之蔽䝉既妙契於宸旒¶將遄歸
於政柄姑畀腹心之寄俾専帷幄¶之謀右府本兵憺天
威而逺震神樞旋極¶鞏國勢以中嚴萬山瞻鼇鎮之尊
一柱障¶鯨波之險庸虚次輔特告昕朝衆志交孚¶覬我
公之爰立上心簡在揆剛日以延登¶新風采於巖廊峻
冠章於槐位丕建太平¶之業益隆不拔之基某獲侍光
躔越從早¶嵗方流落棲遲之已甚獨矜憐收拾之不¶遺
欣此餘生永歸大造若旱作雨抑多方<md:KR4d0216_SBCK_021-5a>¶均被於洪休如
<pb:KR4d0216_WYG_021-5a>
泥在鈞豈一介獨為之私¶喜¶
　　　賀湯丞相¶
誕受冊書進登揆席星樞環極有嚴宥密¶之司帝鼐調
元丕正弼諧之任天心克享¶物望交孚洪惟本朝之興
埀二百載粤¶自右府而相才十數人趙中令以創業佐¶
命之勲韓侍中以決䇿尊王之略杜正獻¶間暇清正而
裁抑僥倖曽宣靖謹畏周密¶而明習憲章率皆名埀世
之日星身為國<md:KR4d0216_SBCK_021-5b>¶之基杖若時英輔光配前人恭惟僕射
<pb:KR4d0216_WYG_021-5b>
相¶公才全而徳不形功大而心轉小惟虚以¶静故能應
無窮之變而不懾惟寛而栗故¶能處羣枉之間而不回
厥惟帷幄運籌之¶初已著股肱惟人之望還主威於笑
談之¶頃恢朝綱於紛細之餘國人曰賢已恨登¶庸之晚
大君有命聿瞻爰立之新朝廷由¶是以尊安天下想聞
其風采渙號所暨泰¶亨可期有如孝祥辱在恩地大厦
成矣當¶容戢翼之歸泰山巋然請効微塵之益竊<md:KR4d0216_SBCK_021-6a>¶謂君
相之遇合或繫國家之隆汙有其君¶而臣不足與圖功
<pb:KR4d0216_WYG_021-6a>
或當饋而歎息有其臣¶而君不能與共治或環轍以趑
趄永惟感¶㑹於一時葢亦寂寥於千載迺今之盛振¶古
未聞皇上勵至神而詔百官諸賢建¶大功而同休徳疆
場不聳年榖屢豐儻不¶及兹而有行是將無日而復可
惟海内重¶望之所屬此門下素藴之欲為毋使四公¶得
専美於前抑亦永世有甚休之譽¶
　　　洪帥魏參政<md:KR4d0216_SBCK_021-6b>¶九命作牧逖瞻帥閫之雄一㕓為氓近接¶宫牆之峻念
<pb:KR4d0216_WYG_021-6b>
昔播大鈞之坱圠乃今依厦¶屋之帡幪恭馳咫尺之書
丕承進退之命¶伏念某鄉持末學輒冒首科觸宰路之
虞¶羅陷親庭於狴犴飈回霧塞方蔽羣憸地¶闢天開俄
登衆輔乃聖主類郊之二日¶辱明公造膝之一言可但
釋纍於詔獄之¶寃且復育材於儒館之䆳恩私厚矣報
效¶缺然謂當少著於事功則亦仰醻於知遇¶冥行自信
幽黜固冝奉香火之祠遄趨並<md:KR4d0216_SBCK_021-7a>¶塞遡旌麾之府夐隔重
江未容望履於和¶門姑欲卜居於徳里是所願也敢私
<pb:KR4d0216_WYG_021-7a>
布之¶恭惟某官道緝聖傳功熙帝載三能之麗¶天極煌
煌列宿之躔四溟之經地維浩浩¶百川之委若稽獨化
之始登翊萬微之繁¶凡當時廊廟之所行雖走卒兒童
之能誦¶青天白日靡容刻繪之工赤舄衮衣但冀¶旋歸
之速方將芘天下之寒士夫豈拒吾¶儕之小人載惟留
落之蹤罙極依歸之愫¶仰窺宏達必遂矜容開商邦三
面之羅已<md:KR4d0216_SBCK_021-7b>¶涵大惠築揚子一區之宅終藉餘休¶
　　　王樞密
<pb:KR4d0216_WYG_021-7b>
運璇樞於霄極夙瞻命衮之崇分玉鑰於¶神臯今仰建
牙之近屬有負薪之疾未脩¶斂版之恭敢徹書函冒干
齋斧共惟某官¶功熙帝載道覺民先清介之風凛然表
世¶而獨立孝友之行信矣行人之所難竊觀¶聖君簡注
之深率由明公誠一之著異寵¶超躋於羣辟斯文冠絶
於當時紫誥黄麻¶士知模楷丹心白髪國有蓍龜丕釐
宥密<md:KR4d0216_SBCK_021-8a>¶之司誕付安危之寄造膝九重之議固逺¶臣莫得
而聞捐軀萬里之行雖強敵亦為¶之懾方佇登庸之拜
<pb:KR4d0216_WYG_021-8a>
俄聞均佚之歸西都¶獨樂之燕居始姑從於雅志安陽
晝錦之¶榮事終弗遂於牢辭即故里以開藩䕶陪¶京而
作牧江山震疊父老歡呼小煩尊俎¶之籌益壯盤盂之
勢遂膺渙號還陟鼎司¶某一逺台符再周嵗紀龍墀奉
對首叨特¶達之知螭陛記言更自薦揚之致逮右府¶出
疆之日實西垣去國之時瞻鷁首於江<md:KR4d0216_SBCK_021-8b>¶濱靡容奉謁委
鸞牋於天上猶辱貽書自¶憐不肖之軀正在大河之域
丹書未削居¶懷夙夜之憂緑野非遥坐阻寒温之問豈
<pb:KR4d0216_WYG_021-8b>
謂遷纍之至此㑹逢碩輔之來臨人謂斯¶何嗟刺骨吹
毛之已甚天其或者將息黥¶補劓之可期仰繄大造之
仁俯亮危衷之¶切冰魚未躍長依萬頃之澄波巢燕來
歸¶寧靳千間之廣厦¶
　　　代總得居士上徐敦立¶
肅持虎節還自龍荒陟老上之庭國威坐<md:KR4d0216_SBCK_021-9a>¶振曵尚書之
履天眷彌隆仰繄徒御之勞¶當有神明之助共惟國信
尚書學尊一代¶氣蓋諸公大丞相之家風流是似古君
<pb:KR4d0216_WYG_021-9a>
子¶之操夷險弗渝方甲兵之問不至廟堂惟¶忠信之人
可行蠻貊一星北去三月南歸¶喬木叅天諒切故都之
感雪花如席可堪¶北地之寒兹奉對於清閒即叅華於
近密¶某棲遲薄宦景仰壯猶瞻十乗之元戎莫¶遂前塵
之拜䕃千間之廣厦知無凌雨之¶憂<md:KR4d0216_SBCK_021-9b>¶　　　淮東漕魏郎中¶
京輦効官屢瞻逸軌邊亭奉指迺借餘光¶豈曰為寮於
焉事長伏惟某官氣吞餘子¶學渺諸儒未嘗枉尺以直
<pb:KR4d0216_WYG_021-9b>
尋真欲居今而¶行古凛乎一代之名士備更險夷信矣
中¶興之吏師所至辦治嗟守闕之虎豹困横¶江之鱣鯨
人謂斯何厥有至公之論天其¶或者將為大用之基殆
聖政之更新偕羣¶賢而彚進雙旌引道亟分刺史之符
一節¶趣歸即覆郎官之錦簡注深厚寵靈洊臻<md:KR4d0216_SBCK_021-10a>¶陞内閣
之新班専外臺之劇寄眷斯民俗¶已熟教條舊所領州
尚鬱去思之望及兹¶開府當成不戒之孚仰窺訓詞即
俟報政¶某棲遲晚節漫浪此官方懷投劾之歸空¶切登
<pb:KR4d0216_WYG_021-10a>
車之志念昔已同之臭味于今復並¶於官曹仰鄰燭之
分輝庶山藜之不采隆¶寒在候盛徳對時冀妙毓於生
經用丕迎¶於景貺¶
　　　新巢縣許宰¶
冠千佛之名早嘗慕義為百乘之宰今乃<md:KR4d0216_SBCK_021-10b>¶同僚雖共嘆
於回翔聊自謀於親炙伏惟¶某官才髙雋軌文掞明庭
凌雲之氣超然¶固已薄蓬萊而不上激水之飛逺矣方
當¶運溟海以横搴詎竟荒城肯臨君子歴考¶本朝之故
<pb:KR4d0216_WYG_021-10b>
事人謂斯何自結明主之深¶知公寧乆此所冀亟來於
行李庶能少奉¶於周旋¶
　　　答吳將仕¶
屬厭俊聲夢想徳宇文人作牧適臨父母¶之邦仲氏決
科更參兄弟之契欲論交而<md:KR4d0216_SBCK_021-11a>¶未敢乃盛禮以見投伏惟
某官考信六藝¶以行其所知博極羣書而守之以約深
厚¶爾雅追漢兩京之文直諒多聞得魯君子¶之益葢將
友天下之善士豈其顧吾儕之¶小人既見止而我心降
<pb:KR4d0216_WYG_021-11a>
喜可知也匪報也¶而永為好俾利圖之¶
　
　
　
　
　
　
　
<pb:KR4d0216_WYG_021-11b>
　
　
　
　
　
　
　
　于湖集巻二十一
<md:KR4d0216_SBCK_021-11b>¶
<md:KR4d0216_SBCK_022-1a>¶
<pb:KR4d0216_WYG_022-1a>
欽定四庫全書
　于湖集巻二十二¶
　　　　　　　　　　　　宋　張孝祥　撰
　　啓¶
　　　除禮部郎官謝沈左相¶
考東觀之藝文方陪雋軌𨽻尚書之牋奏¶遽列清曹荷
銓宰之殊知躐官彛而超授¶伏念某幼而不學長也益
愚出寒鄉寂寞¶之濵居游已陋襲老生陳腐之説剽略
<pb:KR4d0216_WYG_022-1b>
奚¶工䇿名雖冒於一科觸禍僅違於九殞諸¶侯賓客姑
將稍試於所聞上帝圖書即許¶竊窺於未見牙籖雲委
貝闕天横蠹魚枯<md:KR4d0216_SBCK_022-1b>¶文字之間海鳥眩鼓鍾之饗瓶罌易
耻宜¶䝉盌脱之譏組繡非能敢望錦窠之目始¶令承乏
旋使為真訪臺閣之大儀顧非博¶綜誦朝廷之故事尤
愧清通蓋一再歳之¶久虚乃不崇朝而輕畀凌兢就職
激切懷¶恩兹蓋伏遇僕射相公道妙體元誠純育¶物皋
䕫稷契丕成極治之功東馬嚴徐盡¶入至公之用占小
<pb:KR4d0216_WYG_022-2a>
善者率以録示大賢之¶無不容猥收塲屋之虚名亦玷
省垣之髙¶選某敢不靖共爾位紬繹舊聞何自為郎<md:KR4d0216_SBCK_022-2a>¶雖
頼曲成於造命不遑將父終期外補以¶便親¶
　　　湯右相¶
(上同/前)某重惟父子悉累門闌樞筦編摩墮¶甑尚勞於却
顧珍臺洒掃遶枝更許於安¶棲藐是孤蹤益勤大造斯
文衡鑑收雕蟲¶篆刻之微羣枉織羅救破卵傾巢之酷
故¶茲識擢一出異知恩如鞠育以何加身欲¶糜捐而莫
<pb:KR4d0216_WYG_022-2b>
報某敢不質之天地銘在肺肝¶(下同/前)<md:KR4d0216_SBCK_022-2b>¶　　　謝劉提舉¶
郎家安在方叨執㦸之榮君舉必書遽陪¶載筆之侍冒
恩至渥論報獨難伏念某猥¶以諸生濫追衆雋考藝文
於東觀𨽻牋奏¶於南宫忽誤聽聞進躋班列典春秋尚
書¶之簡冊何有編摩望清都太微之冕旒空¶塵供奉靡
容辭避端自吹嘘兹盖伏遇某¶官學有本原智周事物
六轡按部式專開¶闔之權三接造庭即賜清閑之燕不
<pb:KR4d0216_WYG_022-3a>
遺故¶舊曲借褒揚逺勤騎吏之臨特拜雲牋之<md:KR4d0216_SBCK_022-3a>¶貺齊夸
烏有姑借喻於騁辭魯懼無鳩願¶推誠於發藥秪深感
忭莫既頌言¶
　　　撫州到任謝執政¶
殊庭賦禄方省已以偷安劇郡分符遽叨¶榮而起廢大
恩難報小器易盈伏念某天¶與隘踈地繇孤逺頃陪朝
列誤簡聖知執¶筆螭㘭愧編摩之何有演綸鳯閣知潤
色¶之非長人咸羨於遭逢己獨知其僥倖殫¶黔驢之技
<pb:KR4d0216_WYG_022-3b>
未荅洪私致鵜梁之譏莫逃餘¶責一收朝蹟三易歳華
既自循滿溢之愆<md:KR4d0216_SBCK_022-3b>¶敢復有超踰之望忽玷蕃宣之寄實
繄造¶化之私恭惟某官茂業經邦精忠格帝自¶任天下
之重出應聖人之時端委廟堂共¶建非常之䇿運籌帷
幄果收不戰之功勲¶在旂常望隆鼎鉉夫何踈拙亦預
搜揚某¶敢不祗畏簡書布宣條教慰安牧養冀追¶渤海
之功撫字催科惟上道州之考¶
　　　王提舉
<pb:KR4d0216_WYG_022-4a>
食檗飲氷舊欽耆徳匿瑕蔵垢今藉餘輝¶將親依繡節
之嚴敢恭致緹緘之問伏惟<md:KR4d0216_SBCK_022-4a>¶某官學專師古志不謀身
落木紛披凛長¶松之獨立頹波浩渺屹砥柱於中流葢
富¶貴一時於我何有哉雖夷險百為惟是而¶已矣聖天
子既深知於忠讜士大夫亦¶交譽於清規正色朝端所
宜進陟觀風江¶介曷尚淹留某慕用惟深師承是幸惟
州¶縣簿書之事儻少寛程督之科則里閭凋¶瘵之民庶
竭盡撫摩之力
<pb:KR4d0216_WYG_022-4b>
　　　陳運使¶
誦諌臣之薦草夙欽循吏之稱分太守之<md:KR4d0216_SBCK_022-4b>¶竹符今托外
臺之芘願瞻誨色祗奉教條¶恭惟某官古學精深英猷
特達頃侍和公¶之側屢道永州之賢事得其宜未嘗干
百¶姓之譽治出於一殆無愧兩者之間將登¶禁宻之聨
尚借澄清之略諒無煖席即有¶賜環某慕用惟勤親依
是幸惟州縣簿書¶之事儻少寛程督之科則里閭凋瘵
之民¶願竭盡撫摩之力
<pb:KR4d0216_WYG_022-5a>
　　　任提刑¶
近仙闈錦帳之氈昔聨輝於列宿瞻使者<md:KR4d0216_SBCK_022-5a>¶繡衣之斧今
托芘於二天將祗奉於教條¶敢敬馳於書牘伏惟某官
學潜精粹徳秉¶純全素節清規表儀於鄉黨閎猷敏識
潤¶色於朝廷容臺正蕝禮之訛憲府極繩愆¶之效方佇
持荷之拜俄聞蕩節之行千里¶上游久著平反之譽九
闗帝所即期趣召¶之歸某一去賓閎屢更嵗籥躬耕下
澤徒¶切睇於光躔假守偏州乃宻依於䕃樾所¶冀少寛
<pb:KR4d0216_WYG_022-5b>
於程督庶將自力於撫摩¶
　　　黄運使<md:KR4d0216_SBCK_022-5b>¶一麾江海叨被恩書千里湖山遥瞻使節方有希於餘
潤乃先辱於惠音共惟某官徳履粹温才猷開濟早更
名郡偉望實之兼隆暫屈外臺見事功之咸允雖經畫
雅資於管葛而論思正屬於嚴徐佇奏嘉庸即還近列
特紆髙誼曲賁踈蹤把酒分一日之光坐歎晤言之阻
占詞妙五雲之體但深蔵弆之榮
<pb:KR4d0216_WYG_022-6a>
　　　鄭大資
緑章封事方修香火之縁黄紙除書怱拜蠒絲之托愧
微蹤之未稱幸長者之焉依¶伏惟某官德秉純全學躋
淵奥五百年之¶名世將以有為四十圍之參天凜乎不
拔¶厯數當今之大老孰是中原之故家願益¶介於壽祺
佇登延於舊弼某服膺滋久望¶履終遥何期起廢之恩
乃有親仁之幸惟¶諸父辱少公之客未報隆私顧是邦
有賢¶者之留敢忘祗事歸依之極敷宣奚周
<pb:KR4d0216_WYG_022-6b>
　　　陳正字¶
(同前/)伏惟某官學造聖真文為國采瓊琚<md:KR4d0216_SBCK_022-6a>¶玉佩久應接
武於夔龍貝闕珠宫尚困守¶關之虎豹所冀躬行於白
屋㑹須自致於¶青雲某屬簉英躔繆參朝契念辱在游
從¶之舊間者闊焉乃今諧親炙之榮喜可知¶也未遑問
訊先辱移書¶
　　　提幹¶
(同前/)伏惟某官襟量粹夷才猷超敏外臺¶賛畫知譽處
<pb:KR4d0216_WYG_022-7a>
之罙休要路蜚聲諒柬求之¶不逺再惟冗𤨏獲際光塵
友士之仁豈獨¶慰平生之願求民之瘼庶將聞忠告之
規<md:KR4d0216_SBCK_022-6b>¶　　　建昌趙知府¶
(同前/)伏惟某官擢秀天支蜚聲朝右為善¶最樂卓然循
吏之師閲理居多粹乎宗室¶之老暫淹侯服行陟禁涂
某慕義已深承¶顔弗逺是所願也儻或聞前輩之話言
豈¶不然哉當盡得疲民之疾苦
<pb:KR4d0216_WYG_022-7b>
　　　黄知府¶
(同前/)伏惟某官正學探微英猷邁逺風流¶未泯盖山谷
老人之諸孫進擢非遥有袁¶州刺史之故事諒不容於
煖席即遄被於<md:KR4d0216_SBCK_022-7a>¶賜環某(同前/)¶
　　　孫參議¶
(同/)前伏惟某官奥學家傳宏猷天賦名藩¶布詔謂當少
著於豐功燕館頥真乃復重¶違於雅志惟益臻於壽祉
以茂對於榮恩¶某久此暌違載欣接欵(同前/)
<pb:KR4d0216_WYG_022-8a>
　　　王教授¶
(同前/)伏惟某官學造淵微才推敏劭横經¶師幄知譽處
之罙休奉詔公車諒柬求之¶弗逺再惟冗𤨏早際光塵
未遑問訊之恭<md:KR4d0216_SBCK_022-7b>¶先辱貽書之貺
　　　通判以下
(同前/)伏惟某官襟量粹夷才猷超敏回翔外服知譽處
之罙休踔厲要塗諒東求之不逺再惟冗𤨏獲際光塵
友士之仁豈特慰平生之願求民之瘼庶將聞忠告之
<pb:KR4d0216_WYG_022-8b>
規
　　　趙通判
殊庭賦禄方竊便安支郡分符誤叨委寄所幸治中之
從事乃是平生之故人伏惟某官清徳家傳英猷天賦
光風霽月自是無塵錯節盤根試窺游刃雖千里尚留
於¶驥足然九霄方迅於鵬程諒亟拜於除書¶遂横搴於
顯路某屬因諸父嘗際髙賢間¶者闊焉已忘嵗月之多
少喜可知也願將¶朝夕以親依未皇問訊之恭先辱貽
<pb:KR4d0216_WYG_022-9a>
書之¶寵¶
　　　江州林知府¶
半生慕義未遑賓謁之修支郡承流遂有¶善鄰之託載
馳書牘恭掣齋鈴伏惟某官¶敏識造微英猷邁往卓然
一代之循吏喜<md:KR4d0216_SBCK_022-8a>¶是中原之故家坐嘯江城仰治功之獨
最¶奉朝漢闕諒追詔之非遥曽是微蹤將依¶隆芘寒女
緝苧所願分光於有餘拙匠伐¶柯尚欣取則之不逺¶
　　　苗太尉
<pb:KR4d0216_WYG_022-9b>
授將軍之鉞嘗望餘光分刺史之符遂依¶隆芘伏惟某
官忠掲日月義嚴雪霜早嵗¶臨戎即登於勇爵十年扈
蹕屢勒於勲銘¶建邊𤨏之多虞由殿巖而遣戍茂宣皇
略¶亟挫天驕倚須露布之聞遄正節旄之拜<md:KR4d0216_SBCK_022-8b>¶顧兹孱𤨏
方藉帡幪瞻碧幕之非遥馳尺¶書而敢後¶
　　　王侍郎¶
緯星辰之轇轕斯文夙頼於主盟卧江海¶之空同舊徳
更髙於耆壽喜問塗之有日¶將候館以趨風恭惟某官
<pb:KR4d0216_WYG_022-10a>
名冠倫魁識參¶元妙瓊琚玉佩固嘗接武於䕫龍貝闕
珠¶宫屢困守闗之虎豹去六月而一息翔千¶仞以覽輝
諒扶柂之北來即賜環而南下¶某粤從稚齒聳慕雋躔
何期荒障之乗適<md:KR4d0216_SBCK_022-9a>¶此髙軒之過榮光下燭華問先臨仰
君子¶之好謙愧小人之不敏¶
　　　明州韓尚書¶
繡幢畫㦸占東藩皷角之雄寶字玉文新¶廣内圖書之
直入謁尚遥於賓榻修辭敢¶後於齋鈴伏惟某官粹量
<pb:KR4d0216_WYG_022-10b>
淵停英姿玉立¶學無不可凛乎當代之偉人政得其宜
卓¶爾中興之循吏乙陛識尚書之履四方勞¶申伯之藩
留鑰九扉已壯長江之險戈船¶下瀬還清瀚海之波願
疇外屏之勲遂賛<md:KR4d0216_SBCK_022-9b>¶西樞之畫某逖違墻仞多閲嵗時大
司冦¶之議刑嘗拜家庭之賜小諸侯之述職敢¶忘方伯
之尊嗟問訊以成踈且懷恩而未¶報所蘄宏度終諒微
誠律管崢嶸和門整¶暇冀益綏於純嘏亟趨覲於嚴宸¶
　　　曹監簿
<pb:KR4d0216_WYG_022-11a>
一麾假守自愧非才千里貽書過勤盛意¶伏惟某官英
聲夙著德器自將雍容文辭¶亟簡朝廷之聽積習名教
益増閥閲之光¶方徑席於清髙尚不忘於疇昔有懷謙
眷<md:KR4d0216_SBCK_022-10a>¶莫喻鄙悰¶
　　　賀周侍郎¶
寵(闕/)　　洊膺異數以武部之顯曹而顓¶玉堂之直以
文林之魁傑而紬金匱之書¶外廷雖創見於親除造膝
乃先期於面授¶共惟聖眷獨厚諸公葢將基大用於此
<pb:KR4d0216_WYG_022-11b>
時¶豈曰踵前人之故事有如孤迹辱在恩門¶竊欣廣厦
之成宻仰慶雲之蔭輒因尺牘¶少薦愚衷<md:KR4d0216_SBCK_022-10b>¶　
　
　
　
　
　于湖集巻二十二
¶
<md:KR4d0216_SBCK_023-1a>¶
<pb:KR4d0216_WYG_023-1a>
欽定四庫全書
　于湖集巻二十三¶
　　　　　　　　　　　　宋　張孝祥　撰
　　啓¶
　　　王提刑¶
汝水承流已叨覆露吳門易地更托按臨¶繄幸㑹之適
然知譴訶之可免伏惟某官¶純誠獨秉剛毅不回溜雨
之四十圍本孤¶根之自立搏風之九萬里寧短翼之爭
<pb:KR4d0216_WYG_023-1b>
飛¶粹無悃愊之華凛有澄清之志顧外庸之¶久訖宜中
詔以遄歸某别徳經時親仁不¶日疇昔熟於條教莫先
圖民俗之安乃今<md:KR4d0216_SBCK_023-1b>¶奉以周旋當益厲官常之守¶
　　　章提舉¶
虞廷輯瑞昔叨一盻之榮禹甸宣風今與¶六條之按仰
止使旄之近俯馳書牘之恭¶伏惟某官粹量淵停英姿
山立文髙學古¶蔚為儒掖之宗行峻履方屹此廷紳之
表¶自寵持於華節即妙柬於埀旒外庸已訖¶於澄清中
<pb:KR4d0216_WYG_023-2a>
詔行參於宥宻某見賢不逺受¶察云初是能容之儻少
寛威於程督庶乎可¶耳所當盡力於撫摩<md:KR4d0216_SBCK_023-2a>¶　　　兩通判¶
諸公長者之譽疇昔固願見之同官為寮¶之賢乃今何
其幸也伏惟某官英猷邁往¶正學探微杞梓楩楠知鄧
林之不雜琮璜¶圭璧宜清廟之見收蹔淹半刺之除行
拜¶十行之寵某依仁匪逺託契云初前事後¶師儻悉䝉
於教告左提右挈其將免於悔¶尤公其圖之我所願也
<pb:KR4d0216_WYG_023-2b>
　　　知州¶
門䦨暌隔久違問訊之恭(不相識云門䦨在/望未諧識面<md:KR4d0216_SBCK_023-2b>¶之私)郵傳鼎來
遽被貽書之寵仰佩沖虚之¶愫更懷親附之榮伏惟某
官行峻履方識¶眀器博籍甚諸公之譽當立上於要津
居¶然一障之乗顧何勞于餘刃諒賜環之在¶即遂持槖
以居中某已試無功丏閑得劇¶民亦勞止冀少圖安集
之功公儻教之當¶謹承清淨之誨¶
　　　待闕通判
<pb:KR4d0216_WYG_023-3a>
(上同/前)伏惟某官行峻履方識眀器博籍甚¶諸公之譽當
立上於要津居然別乗之官<md:KR4d0216_SBCK_023-3a>¶顧何勞於餘刃諒賜環之
在即遂結綬以¶遄歸(下同/前)¶
　　　趙郎中¶
(上同/前)伏惟某官行峻履方識眀器博籍甚¶諸公之譽當
立上於要津退然三徑之居¶乃深蔵於偉業諒璽封之
來下由珍館以¶遄歸(下同/前)¶
　　　王提幹
<pb:KR4d0216_WYG_023-3b>
(上同/前)伏惟某官行峻履方識眀器博西樞¶宥宻夙推家
(闕/)之謀右輔均輸今頼幕中<md:KR4d0216_SBCK_023-3b>¶之畫佇趨嚴召立據要津
(下同/前)¶
　　　朱知府¶
(上同/前)伏惟某官行峻履方識眀器博楚都¶掲節夙髙亷
按之公嚴瀬剖符行著蕃宣¶之績恐難淹於外服當即
拜於中除(下同/前)¶
　　　胡國正
<pb:KR4d0216_WYG_023-4a>
籍甚諸公之譽所願納交粲然一紙之書¶胡為及我伏
惟某官髙文足以華國竑論¶足以濟時璧水之除此其
漸耳𤨏闥之拜¶衆且遲之方消揺於里居益涵泳於聖
學<md:KR4d0216_SBCK_023-4a>¶俯慚固陋行際聲光友士之仁豈獨慰平¶生之願求
民之瘼庶將聞忠告之規¶
　　　陳教授¶
同年之契契闊有時為僚之賢邂逅於此¶伏惟某官議
論該乎國體文華贍於時英¶教諸侯之泮宫聊從容以
<pb:KR4d0216_WYG_023-4b>
卒嵗備天子之¶詞命知軒騰之有時某攝官云初依仁
是¶幸友多聞之益無以尚之問為政之方其¶知免矣¶
　　　常州郭知府<md:KR4d0216_SBCK_023-4b>¶諸父納交昔叨末契近藩假守今託善隣¶將敬掣於齋
鈴敢逺馳於書牘伏惟某官¶才髙盤錯譽滿薦紳諌大
夫薦之公朝¶太上皇擢以名郡第循良之最獨居三輔¶
之先輸獻替之忠即參兩禁之宻某已無¶善狀更誤厖
恩望廬山之雲既闕晨昏之¶養飲呉江之水敢為旬月
<pb:KR4d0216_WYG_023-5a>
之圖欣近接於¶封圻將悉摹於條教僕之所願如此公
其¶勿愛於言¶
　　　撫州陳知府<md:KR4d0216_SBCK_023-5a>¶碩膚之譽久屬厭於舊聞斗大之州乃淹¶翔於敏手豈
獨託交承之契所欣䝉覆護¶之私伏惟某官器業偉然
聲華籍甚家學¶之富盖有本原吏事之精尤髙盤錯暫
領¶一麾之寄即嚴三節之歸乃眷臨川號稱¶古郡戶乏
中人之産府無經月之儲貧吏¶乾沒既不哀杼柚之空
<pb:KR4d0216_WYG_023-5b>
齊民無聊皆去為¶囊橐之盗宜有循良之政來蘇疲瘵
之餘¶愚若孝祥一無可紀糠粃在前之愧夫何¶言哉瑾
瑜匿瑕之仁是所望也<md:KR4d0216_SBCK_023-5b>¶　　　劉舎人¶
五筦曠官已逭黜幽之典三湘謀帥又叨¶使過之恩亶
惟衣鉢之傳實有鈞陶之自¶某奉身無術與世全踈冥
行於利害之涂¶窘處乎讒謗之藪載從去國屢遣作州
率¶以五六月之間則為數千里之役精神耗¶於憂畏筋
<pb:KR4d0216_WYG_023-6a>
力疲於奔馳忽去忽來固未免¶揶揄之鬼乍賢乍佞獨
奈何萋斐之人豈¶無二頃之可耕況復雙親之既老决
意投¶簮之適弗圖賜履之榮恭命而行&KR0548;辭不<md:KR4d0216_SBCK_023-6a>¶獲兹葢
伏遇某官學窮聖藴道覺民先羞¶崑崙薄蓬萊逈立風
塵之表決汝漢排淮¶泗横馳翰墨之塲比收一笑之功
遂殄陸¶梁之冦雖在公以為餘事然寛上之所甚¶憂肆
予環而召歸當告冊而爰立即以所¶臨之巨屏付之承
學之諸生某敢不謹守¶箴規益思䇿勵老吾老幼吾幼
<pb:KR4d0216_WYG_023-6b>
方深蘄錫¶類之恩步亦步趨亦趨終難望絕塵之軌¶
　　　王運使¶
劾章亟上即使歸田明詔趣行又令分閫<md:KR4d0216_SBCK_023-6b>¶葢亦東西之
惟命敢云來往之為勞所欣¶容察之賢乃是交游之善
伏惟某官英姿¶煥越德宇靜深風流傳正始之餘人物
尚¶中原之舊刻清湘之樂石嘗夷赤籍之驕¶通下瀬之
戈舡又靜緑林之擾佇圖成績¶即拜顯除某猥奉藩條
獲依使節念問涂¶衡嶽曽分筆硯之餘而枉駕湘西復
<pb:KR4d0216_WYG_023-7a>
接盃¶觴之勝違離屬爾際㑹偶然一馬二童長¶驅千里
雙魚尺素疊拜三緘筋力盡於奔¶馳精神為之耗散欲
報所貺將遣復休念<md:KR4d0216_SBCK_023-7a>¶已投契分之深豈其較禮文之末
我之不¶敏情見乎詞¶
　　　寄居官¶
劾章亟上即使歸田明詔趣行又令分閫¶盖亦東西之
惟命敢云來往之為勞一馬¶二童長驅逺道雙魚尺素
敬拜好音病體¶困於奔馳文思為之枯涸涉筆欲報空
<pb:KR4d0216_WYG_023-7b>
函¶是憂念方依徳庇之初(管下倅云念方/託僚契之深)必¶不較禮文
之末我之不敏情見乎詞¶
　　　吕彦升到狀<md:KR4d0216_SBCK_023-7b>¶出分宫鑰繆託交承入奉介圭喜將邂逅¶聞有南徐之
新命復為北道之主人幸艤¶舟而小留當接麈而一笑¶
　　　帥江陵通運使楊顯謨¶
山川䟦涉欲徧東南父子扶携復來荆楚¶即有依仁之
幸更懷冒寵之慚伏惟某官¶熏班馬之濃香鍾岷峨之
<pb:KR4d0216_WYG_023-8a>
秀氣籍甚之譽¶與江俱流爛然之光立朝更顯謂當扣
紫¶微而排閶闔徑拜玉清之侍臣何謂羞崑¶崙而薄蓬
萊尚作繡衣之使者有如孤迹<md:KR4d0216_SBCK_023-8a>¶嘗並英逰乃今邊𤨏之
行復託外臺之庇¶夕烽罷警請與公圖綏靜之宜春水
才生¶冀許僕辦歸休之計¶
　　　蕪湖沈知縣¶
籍甚之譽久矣在諸公之間蕞爾之邦豈¶其淹長者之
辱伏惟某官文章翰墨自成¶一家人物風流尚友前輩
<pb:KR4d0216_WYG_023-8b>
少借演綸之手¶來收製錦之功顧㳺刃之有餘諒追鋒
之¶不逺未皇馳牘先辱貽書<md:KR4d0216_SBCK_023-8b>¶　
　
　
　
　
　于湖集巻二十三
¶
<md:KR4d0216_SBCK_024-1a>¶
<pb:KR4d0216_WYG_024-1a>
欽定四庫全書
　于湖集巻二十四¶
　　　　　　　　　　　　宋　張孝祥　撰
　　書¶
　　　代總得居士上沈相(該/)¶
厥今天下之士彈冠結綬請以身售於相¶國之門者不
知幾何人其聰明才智崇論¶谹議足以理紛濟劇謀王
而斷國者又不¶知幾何人若是者相國之門盖已不乏
<pb:KR4d0216_WYG_024-1b>
於¶才而碌碌尋常之人亦無以自達於下執¶事矣雖然
相國豈直以此而遂拒天下之¶士也哉周旋慰薦惟恐
其不至士之客於<md:KR4d0216_SBCK_024-1b>¶中都者今日投謁于司賓之吏明日
則命¶之見焉其善惡能否相國盖一與語而盡¶知之如
燭照數計毫髪無以自隱於是而¶退絀於是而奬用則
公議翕然咸以為當¶或以問某曰相國午漏下還第與
賓客接¶才數刻頃顧步趣語黙之間輒已得其人¶之肺
肝若素知之此何為也耶某謹對曰¶相國惟公故生明
<pb:KR4d0216_WYG_024-2a>
惟定故能應惟虚其心¶故能服天下輔政于兹一年而
中外底平¶百志緝熈遂濟登兹不動聲色相國以是<md:KR4d0216_SBCK_024-2a>¶三
者也相國以是三者計安天下其於知¶人也何有某也
楚之鄙人也聲名無聞於¶時問學不足以取世資流落
田野十有八¶年偶得不死耳今亦踽踽然來蘄望泰符¶
之輝以不肖之身受察焉其可其不可不¶敢自列惟相
國哀憐財幸之舊詩一編閒¶居無事紓憂娯悲輒贄以
見非某之所長¶也干冒鈞重俯伏俟命
<pb:KR4d0216_WYG_024-2b>
　　　上史參政(浩/)¶
某伏讀制詔參政以命世宗儒東宫舊學<md:KR4d0216_SBCK_024-2b>¶精神感㑹臣
主俱賢顯膺冊拜晉參國秉¶天下幸甚伏念某疇昔登
門猥辱知遇生¶長四眀丘墓所寄阡陌相連實同黨里
不¶敢獻諛願効微忠伏惟中興以來宫僚幾¶人若賢若
不肖主上朝夕之游處毫末曲¶折弗逃聖鑒而簡在眷
禮獨公一人事闗¶運數非偶然者累月以來擢用休顯
中外¶之士拭目歆艷知參政者則謂渟滀抱負¶鬱而未
<pb:KR4d0216_WYG_024-3a>
伸逢辰遇合逮今已晚其不知者¶直云師傅舊恩適用
故事夫拔之衆人之<md:KR4d0216_SBCK_024-3a>¶中寘諸百僚之上自髙宗文王猶
托諸夢¶卜況如近時風俗益壞横得一金或媢疾¶之竊
料進而賀參政除拜於前退而議參¶政闕失於後者不
無其人故今日參政應¶之甚難亦可懼也圖易其難圖
釋其懼參¶政之䇿將安出願參政深思之今日朝廷¶之
上進用人才措畫邊事與凡號令因革¶某事非某事是
人不以屬它宰相執政必¶曰此史參政之為耳盖用之
<pb:KR4d0216_WYG_024-3b>
驟則責之重¶其理固然況參政方在北門逺方之人以<md:KR4d0216_SBCK_024-3b>¶邸報不傳興事造業一出參政意今入政¶府則此名益
不可避以不可避之名任甚¶重之責當至顯之位然則
參政將何以善¶始善終以無負聖天子以無負天下也
哉¶自古在昔莫難於君臣之際二帝三代置¶而勿論必
上下一體言行計從雖父子兄¶弟之宻不得與乎其間
如髙祖之於子房¶先主之於孔明我太祖皇帝之於趙
中¶令而後可以撥亂反正創業埀統竊觀¶陛下繼太上
<pb:KR4d0216_WYG_024-4a>
皇帝而為之子談笑授受<md:KR4d0216_SBCK_024-4a>¶雖二百年丕成之緒然稽之
天數與人事¶實纂承啓運御極之初惟新景命光昭¶祖
烈將以傳無窮而施罔極必一遵建隆¶之舊則陛下之
得參政何以異於藝¶祖之得韓王參政於此彌綸動化
開闔張¶弛惟危惟微可戒可畏不一而足某雖愚¶不肖
誠願有以言之而參政擇之參政儻¶許之言則請條列
以告伏惟參政方闢大¶公至正之路蒭蕘之賤試將采
擇其善某¶也狂率犯分參政弗怒以教<md:KR4d0216_SBCK_024-4b>¶
<pb:KR4d0216_WYG_024-4b>
　　　代季父上陳樞宻(誠之/)¶
某聞列宿之在天星官厯翁有傳數世而¶不能盡究其
名數者至夫五行之精雖隱¶伏不見按圖而考之則固
已知其躔次之¶所在與夫善祥之應皆可以前知曰如
是¶則為人主之夀如是則為豐年如是則天¶下和平若
影響之隨無有差忒婦人孺子¶夜立庭中卬首而望曰
此填也此嵗也此¶太白也未嘗學星則既能盡識之矣
今夫¶賢者之於世其間出希有固亦寥寥然如<md:KR4d0216_SBCK_024-5a>¶五緯之
<pb:KR4d0216_WYG_024-5a>
相望茍一有焉雖窮在畎畆未見¶於用已隱然係天下
之望曰使是人而出¶應吾君之求也必能發所蓄以利
澤一世¶而有無窮之聞矣一旦進而坐於廟朝天¶下又
將翕然而稱之曰是吾昔之所期某¶公也昔吾之所望
於是者庶幾乎故雖窮¶山幽谷婦人孺子亦莫不然何
也如五星¶之在天其晦也人皆得而知之其顯也人¶皆
得而見之故也恭惟樞宻以碩大髙明¶之資輔以宏深
經逺之學發䇿决科震耀<md:KR4d0216_SBCK_024-5b>¶宇内皆其緒餘不足道者而
<pb:KR4d0216_WYG_024-5b>
天下之所以¶期望於公而公之所以抱負自任天下之¶
重蓋不在是也前年天子總攬權綱號¶召數公新美庶
政此數公者聲稱徳望炳¶然較著真與芒寒色正者比
公在焉是司¶天子腹心之寄運旋樞極以隆國勢曽不¶
朞月而優游之望得太平之責塞天下之¶人亦既斂然
自足滿慰疇昔而無異辭矣¶某也楚之鄙人也青衫白
髪塵埃一命之¶選蓋將三十年雖冗散無以自振而所
至<md:KR4d0216_SBCK_024-6a>¶不能阿意下氣往往不偶卒窮困至是顧¶嘗為大樞
<pb:KR4d0216_WYG_024-6a>
湯公之役湯公憐之賜以斗升¶之禄使活軀命今又閲
一歳於此矣湯公¶謂某曰汝往拜樞宻陳公之門吾為
汝言¶之某奉命是以來雖然某之見公非直以¶此故也
五緯之行婦人孺子皆得見而識¶之某誠不肖矣其智
固不如婦人孺子矣¶乎伏惟誘而進之使得自効請以
受知湯¶公者亦受知於門下不宣¶
　　　與李太尉(顯忠/)<md:KR4d0216_SBCK_024-6b>¶某聞之當今號稱人傑磊落奇偉可撼以¶義獨太尉三
<pb:KR4d0216_WYG_024-6b>
數公耳今春過池陽始識太¶尉置酒髙㑹開心見誠某
竊不自揆嘗為¶太尉陳其所以報國一二事太尉不以
為¶罪擊節稱善某於是益知太尉之賢常常¶為士大夫
道之謂太尉嘗以單騎九百却¶二十萬之衆它日邊候
有警奮不顧身星¶流彗掃敵王所愾者必太尉也自北
人渝¶盟聖天子赫然震怒悼已事之失䇿誕¶布明詔恭
行振旅太尉膺上簡拔當國<md:KR4d0216_SBCK_024-7a>¶一面悉甲濟江今踰月矣
敵騎浸滛至于¶厯陽太尉之軍雖嘗小捷然敵既越險
<pb:KR4d0216_WYG_024-7a>
而¶南幕府猶在舒城不聞太尉出騎要擊何¶也豈既追
北而此未知耶抑太尉方略素¶定儒生不得而測識耶
兩日來羽檄自¶御前至太尉處者相接於道而遷徙之
民¶自北而來所傳益急事勢危廹可謂間不¶容髪矣不
知太尉將何䇿以處此今淮西¶之三帥列屯朝廷安危
實繫於是太尉與¶王侯戚侯必須同心協力而後可以
成功<md:KR4d0216_SBCK_024-7b>¶若一人少有顧望吾事去矣伏望太尉思¶主上平
日所以期待太尉之厚委曲寘念¶交歡二帥使無纎芥
<pb:KR4d0216_WYG_024-7b>
專圖國事盡去私心¶若王侯當其前則太尉宜與戚帥
以鋭師¶出其腹背首尾齊應各務致死則彼衆雖¶多可
以立潰萬一不然少有沮抑太尉將¶何以報天子何以
見天下之賢士大夫¶耶望太尉精思之速圖之無貽後
時之悔¶忠憤激切之懷不能此盡謹遣使臣莫師¶雄躬
造帳前面禀拱立西望以俟嘉音不<md:KR4d0216_SBCK_024-8a>¶宣¶
　　　代任信孺與王太尉(權/)¶
某聞太尉之名舊矣雖未識面然嘗一再¶通問及來宣
<pb:KR4d0216_WYG_024-8a>
州見張漕父子日日稱説太¶尉忠義純一智略沈雄治
軍訓旅多多益¶辦今時諸將可一二數某是以擊節誦
歎¶願交下風蓋因致書欲太尉以一千人之¶功名保三
十年之富貴某所以與太尉心¶相知者甚厚自北人渝
盟聖上奮發威¶斷特整我師天聲震疊山揺海蹙太尉
兼<md:KR4d0216_SBCK_024-8b>¶心膂爪牙之任杖旄秉鉞銳卒十萬式遄¶其驅揚舲
濟江分據險阻可謂盛矣中外¶之士正望太尉以捷音
聞雖定林之役追¶北百里然斬獲不多人心未快數日
<pb:KR4d0216_WYG_024-8b>
來或¶謂敵騎已越滁夀太尉復還厯陽果爾則¶何為耶
淮西重地朝廷所責望者專在太¶尉李侯戚侯其實太
尉麾下爾事勢之急¶如此必三帥協義同力首尾相應
盡去疑¶間合為一家然後為可今日調䕶兹事獨¶在太
尉太尉聰明辦此不難所願太尉念<md:KR4d0216_SBCK_024-9a>¶主上平日眷遇之
隆不憚少屈遣書致禮¶交歡二帥相與誓約專意國事
屏除私心¶尅日共舉以翦窮荒以復境土則太尉勲¶在
社稷身名俱榮竹帛鍾鼎不足稱載萬¶一不出乎此各
<pb:KR4d0216_WYG_024-9a>
自為謀少失機㑹悔將何¶之忠憤激切懷不能已輒以
尺書布之幕¶下可否之决立遲一報不宣<md:KR4d0216_SBCK_024-9b>¶　
　
　
　
　
　
<pb:KR4d0216_WYG_024-9b>
　
　
　
　
　
　
　
　于湖集巻二十四
¶
<md:KR4d0216_SBCK_025-1a>¶
<pb:KR4d0216_WYG_025-1a>
欽定四庫全書
　于湖集巻二十五¶
　　　　　　　　　　　　宋　張孝祥　撰
　　䟽文¶
　　　乾龍節開啓䟽¶
瑶池御駿悵久隔於宸游華渚流虹欣載¶臨於誕節預
憑衆妙遥賛洪釐尊號皇¶帝陛下伏願體道希夷凝神
昭曠夀祺天¶錫順迎滋至之休輿衛星陳佇協遄歸之
<pb:KR4d0216_WYG_025-1b>
吉¶
　　　又¶
聖人有作夙聞里社之鳴誕月載臨兹効<md:KR4d0216_SBCK_025-1b>¶華封之祝仰
憑慧力恭賛夀祺尊號皇¶帝陛下伏願體道希夷凝神
昭曠否終必¶復即期八駿之歸常久無疆茂協九齡之¶
與¶
　　　乾龍節滿散䟽¶
載震夙以開祥式臨榖旦内文明而養正¶莫望清塵敢
<pb:KR4d0216_WYG_025-2a>
殫率土之誠恭致彌天之祝¶尊號皇帝陛下伏願緝熈
純嘏保合至和¶夀等南箕共協皇圖之永禮成北嶽亟
嚴¶仙仗之還<md:KR4d0216_SBCK_025-2a>¶　　　乾龍節功徳䟽¶
襄野問途髙蹈無為之表華封祝夀茂迎¶可久之祥恭
即殊庭再嚴妙果尊號皇¶帝陛下伏願既多受祉永孚
于休夙駕言¶還副君子必歸之望夢齡協永膺聖人得¶
壽之符
<pb:KR4d0216_WYG_025-2b>
　　　又¶
駿馭追風悵宸游之久滯鳳編紀日欣穀¶旦之重臨恭
祝鴻釐載清貝梵尊號皇¶帝陛下伏願消揺物表保固
天倪問襄野<md:KR4d0216_SBCK_025-2b>¶之童終冀迷途之復依西方之佛更瞻壽¶
量之増¶
　　　天申節開啓䟽¶
景運有開方迪延洪之祚珍圖疊紀茂當¶震夙之期恭
依覺地之嚴増祝聖人之夀¶皇帝陛下伏願體乾剛徤
<pb:KR4d0216_WYG_025-3a>
如日照臨天其¶申命用休遂臻過厯聖人大寶曰位永
保¶無疆¶
　　　天申節滿散䟽¶
探赤水之珠已凝神於象表受泰元之筴<md:KR4d0216_SBCK_025-3a>¶聊玩意於人
間盖與造物而同遊則非巧¶厯之能計尊號皇帝陛下
伏願備兩宫¶之樂冠百王之徽億載萬年貴為天子之¶
父九州四海丕承太上之尊¶
　　　皇后生朝功徳䟽
<pb:KR4d0216_WYG_025-3b>
椒風流化於昭内治之脩璧月儲精載紀¶誕彌之瑞増
祝至仁之夀式嚴衆妙之因¶皇后殿下伏願應地無疆
與天合徳開燕¶祥於甲觀申錫百男之休承色養於東
朝¶參享萬年之厯<md:KR4d0216_SBCK_025-3b>¶　　　大行皇后僧家宣讀䟽¶
淑徳承天方迪二南之化諱音傳逺遽纒¶九土之悲輒
憑貝葉之文黙助椒蘭之慘¶大行皇后伏願脱人天之
調御從帝釋之¶遨遊夜月在天湛本體清涼之性秋蓮
<pb:KR4d0216_WYG_025-4a>
著¶水發靈根定慧之香¶
　　　大行皇后道家宣讀䟽¶
儷宸極於長秋始基王化望崦嵫於永夜¶痛極輿情輒
紬琅笈之靈章黙助璇宫之¶仙馭大行皇后伏願悟本
心之清淨識<md:KR4d0216_SBCK_025-4a>¶道體之希夷駟玉虬而上征徑簉西真之¶
集折瓊枝以繼佩却從姑射之遊¶
　　　大行皇后齋䟽¶
長秋正位化方詠於兎罝修夜興哀悵莫¶留於騩馭敢
<pb:KR4d0216_WYG_025-4b>
憑緇褐之侣仰助褘褕之思¶大行皇后伏願識道體之
希夷悟真詮之¶圓覺蘂宫絳闕陪姑射之神人天雨寶
花¶超華嚴之法界¶
　　青詞¶
　　　淮西漕司設醮<md:KR4d0216_SBCK_025-4b>¶衆生淪於異物長無超度之期上帝覆以¶薫慈厥有救
援之道敢殫誠悃仰冒至真¶眷兹淮壖頃罹兵劫匪罪
而死不知幾千¶萬人游䰟無歸于兹二十餘嵗或葬之
<pb:KR4d0216_WYG_025-5a>
中¶野而絶子孫之託或鬱為枯腊而失墳墓¶之依或凥
領之不全或草木之同腐傷心¶慘目舊哭新寃坐令凋
瘵之餘尚遏和平¶之喜臣叨將外計念此沈幽惟瀝&KR0548;
於層¶霄庶興哀於九地伏願緑章上達絳節下¶臨注南
斗之生俾謝無窮之苦削酆都之<md:KR4d0216_SBCK_025-5a>¶籍溥施蕩穢之恩及
此民編咸躋壽域¶
　　　元正設醮¶
太一常居上帝之仁徧覆大千世界衆生¶之業無窮俯
<pb:KR4d0216_WYG_025-5b>
當嗣嵗之興祗卜剛辰之吉¶款靈宫而蕆事瞻霄極以
祈恩願鑒微衷¶誕敷隆施¶
　　　上元設醮¶
清都紫極隔世幾塵緑簡瑶章通臣一念¶撰日三元之
始馳情八景之髙伏願増衍¶祺祥蕩除灾穢貰其既往
新以方來錫難<md:KR4d0216_SBCK_025-5b>¶老於家庭覃餘休於嗣續¶
　　　又¶
玉清嘉㑹氣實首於上元金簡真儀福用¶敷於下土敢
<pb:KR4d0216_WYG_025-6a>
宣主徳率籲國人敬披致一¶之誠仰導惟新之慶伏願
輪飈臨夜聖澤¶如春萬嵗千秋仰奉堯年之永五風十
雨¶徧為呉㑹之祥凡我有生長依道蔭¶
　　　又¶
絳闕髙居躡千真而下察緑章封事緘一¶念以遥通當
甲子之上元惟王春之正月<md:KR4d0216_SBCK_025-6a>¶三官校籍屢書黒簿之愆
九氣騰霄滋昧¶黄庭之景載披雲笈恭款飈游伏願憫
此¶餘齡賜之無事退安田里常遂於豐登燕¶及子孫更
<pb:KR4d0216_WYG_025-6b>
祈於繁衍¶
　　　十二願¶
一願一人聖夀二願二儀平成三願三光¶明潤四願四
序休寧五願五行恊應六願¶六府充盈七願七元降格
八願八表澄清¶九願九壘皇君埀福祐十願十乗太乙
度¶灾屯十一願十一耀靈光下燭十二願十<md:KR4d0216_SBCK_025-6b>¶二時道氣
常存¶
　　　建康求晴設醮
<pb:KR4d0216_WYG_025-7a>
常陰之罰乃吏弗䖍暑雨之咨彼民何罪¶人今露宿田
與江通環數州秔稻之鄉渺¶千里波濤之險疾病飢寒
之既廹逋亡蕩¶析以奚疑仰惟當宁之仁屢攽振廪之¶
詔已觖有秋之望終懷卒嵗之憂扣首祈¶恩拊心無䇿
伏願宏開矜宥溥示救援稽¶天之浸潛收不葬魚龍之
宅併日而食弗¶飽尚全雀䑕之生哀此下民斂時五福<md:KR4d0216_SBCK_025-7a>¶　　　荆州修堤設醮¶
古之南郡今者西門控呉蜀之咽喉兼襄¶漢之唇齒兵
<pb:KR4d0216_WYG_025-7b>
戈蹂踐閲四十年版籍凋殘¶無三萬戶屬故嵗有防隄
之失當隆冬興¶土木之工徭役既多流亡是惕厯三元
之¶初日按八景之真文恭闢靈場肅延霄馭¶仰賛兩宫
之夀俯祈一道之安錫以豐年¶保其常産貰餘灾於比
屋移厥咎於微臣¶帝之所臨臣不敢悔¶
　　　遷居謝靈惠王設醮<md:KR4d0216_SBCK_025-7b>¶徧覆包涵實下民之隂騭聰明正直斯百¶祀以光輝乃
眷昭亭山之陽誕惟梓府君¶之宅受命于帝降神此都
<pb:KR4d0216_WYG_025-8a>
不怒而威有感¶斯格閔孤生之流落錫嘉夢以丁寧俾
奠¶攸居第安汝止仰明靈之昭荅俯危跡以¶震驚恭按
真文具嚴報禮所冀雲霄之馭¶來臨仙(闕/)之祠儻闔門
益荷於純禧將永¶世畢依於大道¶
　　　謝火灾設醮¶
天愛斯民欲其逢吉吏媮厥職所以致菑<md:KR4d0216_SBCK_025-8a>¶蓋二千石之
非賢俾十萬家之屢警拊心¶自悼稽首知歸冀矜宥於
叢霄遂輯寧於¶比屋匪臣私禱惟帝博臨
<pb:KR4d0216_WYG_025-8b>
　　　設九幽醮薦所生母¶
終身之恨弗逮於慈容小己之私可干於¶洪造啓盟真
之玉籙嚴款聖之瑶壇頓首¶求哀齋心望報伏願埀恩
九地申敕三官¶或已注南斗之生則冀福齡之延永或
猶¶滯酆都之對則祈罪罟之蠲除交&KR0388;響於¶幽潜通爽
靈於夢寐更令同氣均此殊休<md:KR4d0216_SBCK_025-8b>¶　　　代總得居士保安第三男設醮¶
人愛其子惟疾之憂天聽自民必從所欲¶伏念臣第三
<pb:KR4d0216_WYG_025-9a>
男臣孝直尠於福植幼也多¶艱涉秋以來病滋為祟閲
日既久藥且不¶持悼賦質之奇偏懼夙縁之多累非歸
誠¶於造化寧有望於安全恭按靈科具申哀¶禱仰冀雲
霄之澤不遺草芥之生俾終恊¶於大和誓永依於至道¶
　　　謝過設醮¶
三塗苦趣流轉無窮八景真科超躋有道<md:KR4d0216_SBCK_025-9a>¶具輸危悃祗
冒聰聞伏念臣涉世之囏惟¶天是恃謂將晚節稍遂安
居餘孽未除叔¶子云逝雖修短不逃於物數然咎休率
<pb:KR4d0216_WYG_025-9b>
繫¶於人為輒歸命於紫清庶蠲名於黒簿雲¶霄降格雨
露均霑俾微生䝉宥過之恩而¶已死逭沈幽之苦更隆
鴻施俯暨羣倫¶
　　釋語¶
　　　請道顔住撫州報恩䟽¶
大雄一隻虎震伏羣魔揚岐三脚驢蹙蹋¶四海欲振當
年之門戶須煩本分之宗師<md:KR4d0216_SBCK_025-9b>¶顔公禪師傳妙喜之衣得
圜悟之髓日光¶玉潔雷厲風飛噴香爐之紫烟叵堪滿
<pb:KR4d0216_WYG_025-10a>
戶¶之屨懷錦宫之春色忽尋上峽之船惟法¶眼之道場
實卍庵之舊隱雲無心而出岫¶水有時而回淵莫辭振
錫之游再結繙經¶之社休去歇去尚堪一行瞻之仰之
如是¶三請¶
　　　請恩老住蔣山䟽¶
陜府鐵牛脚力負萬鈞之重石霜角虎眼¶光揺百步之
威欲轉無上法輪須還本分<md:KR4d0216_SBCK_025-10a>¶尊宿恩公長老一生打硬
四海知名楊歧¶栗棘蓬當仁不讓國師無縫塔此義却
<pb:KR4d0216_WYG_025-10b>
諳¶截斷衆流壁立千仞乃眷鍾山之勝地實¶繄圜悟之
昔游俗駕初回潮音未振考之¶公論僉欲師來抝折竹
箄且與逢場作戲¶横擔柱杖直須覿靣相呈稽首妙華
王請¶祝聖人夀¶
　　　請三祖長老䟽¶
陜府鐵牛脚力負萬鈞之重石霜角虎眼¶光揺百步之
威須全提向上之機闗始克<md:KR4d0216_SBCK_025-10b>¶振作家之號令厥惟勝地
今得偉人某人¶斤斧叢林鑪錘古佛金剛王之寶劒截
<pb:KR4d0216_WYG_025-11a>
斷¶衆流秘魔巖之木义宏持末法諸公刮目¶學者傾心
睠三祖之道場在羣舒之佳處¶呉陂瀉碧龜魚樂得於
主人灊嶽摩霄龍¶象將依於法席用勤勸請實冀肯臨
飛錫¶度江豈獨慰西州之父老傳衣此地庶不¶辜後代
之兒孫願聞法鼓之鳴要看草賊¶之敗¶
　　　請亮老住報恩䟽<md:KR4d0216_SBCK_025-11a>¶佛法見前惟嫌揀擇衲僧分上便合承當¶亮公長老徧
厯叢林屢開法席一莖草化¶成寶刹夙具神通三條篾
<pb:KR4d0216_WYG_025-11b>
緊束肚皮最諳¶枯淡惟報恩之勝處崇永祐之真游不
有¶當仁孰嚴上善三十年事鹽醋要還舊日¶家風二千
里賣布單且看新人作略¶
　　　請舜老住浮山䟽¶
三千大千總是無邊佛刹一箇半箇難得¶本分道人但
看直下承當且教逢塲作戲¶舜公長老入華嚴海得解
脱門牢絆草鞋<md:KR4d0216_SBCK_025-11b>¶飽參知識撒開布袋厯勘諸方留須水
以¶彌時㑹浮山之虚席殷勤屢請珍重此行¶菩薩子喫
<pb:KR4d0216_WYG_025-12a>
飯來且與鐘魚作主好阿師恁¶麽去要令龍象依仁二
千里外不得嫌人¶三十年後切忌錯舉¶
　　　請鑑老住潭州東明崇教寺䟽¶
浮休居士昔守此邦東明觀音初出廢井¶神光煥發寶
刹崇成檀施滿門曽安五百¶衆荆榛塞路將欲四十年
㑹兹滛雨之菑¶觖我有秋之望肅齋致禱響荅不違香
火<md:KR4d0216_SBCK_025-12a>¶未收陰雲解駮吏民絶嘆豈有前聞僚寀¶僉謀當嚴
報禮主僧老瞶破屋欹傾冥搜¶當仁喜得此老伏惟鑑
<pb:KR4d0216_WYG_025-12b>
公禪師支撑末法¶領袖諸方盤結草庵曽到孤峯頂上
撒開¶布袋何妨十字路頭況惟今是老人乃是¶吾家請
主為公著力何患不成惟佛有縁¶所當外䕶撞鐘打皷
今朝震動於三湘刻¶石鑄金異日流傳於四海¶
　　　請無著住資夀就報恩開堂䟽¶
明月堂中昔分半坐采蓮涇上今建刹竿<md:KR4d0216_SBCK_025-12b>¶不憂此道之
無傳頼有斯人之足慰人天¶合雜山水清明資夀無著
禪師具大總持¶證不思議洗滌諸方五味吞揚岐之栗
<pb:KR4d0216_WYG_025-13a>
棘¶蓬降伏一切羣魔用妙喜之竹箄子獨㑹¶先師之意
卓為後學之宗四海無人千聖¶推出伏願慈悲攝受方
便舉揚以心傳心¶山頭老漢元不死惟佛與佛汝等諸
人皆¶可為敬焚一瓣之香増祝兩宫之夀¶
　
　
　
　
<pb:KR4d0216_WYG_025-13b>
　
　
　
　
　
　
　
　于湖集卷二十五
¶
<md:KR4d0216_SBCK_026-1a>¶
<pb:KR4d0216_WYG_026-1a>
欽定四庫全書
　于湖集卷二十六¶
　　　　　　　　　　　　宋　張孝祥　撰
　　釋語¶
　　　請龍牙長老䟽¶
虎谿寺裏曽聞嘯月吟風龍牙山中更看¶拏雲攫霧當
仁不讓易地皆然混融禪師¶具足神通綱維象法一絲
不掛無人無我¶無衆生萬境皆融能縱能奪能殺活厯
<pb:KR4d0216_WYG_026-1b>
徧¶東州之名刹未登南嶽之曽顛偶尋上水¶之船肯振
飛空之錫三千世界不妨到處¶嬉游七十二峯政要從
頭㸃檢<md:KR4d0216_SBCK_026-1b>¶　　　請北禪長老䟽¶
妙喜既亡卍庵復往國師無縫之塔弟子¶誰諳楊岐金
剛之圏諸方不㑹必有嫡傳¶之嗣來興已墜之宗珠公
長老法冶祥金¶禪林偉榦摘神龍之頷獨收無價之珍
生¶老蚌之胎真是寧馨之子頃由臨汝徑隱¶匡廬遇坎
<pb:KR4d0216_WYG_026-2a>
乗流聊當適意逢場作戲況是¶知音我為東道主人君
作北禪長老彈千¶相之雀莫輕上妙摩尼照十乗之車
遂遍¶無邊刹海<md:KR4d0216_SBCK_026-2a>¶　　　請新首座住福嚴䟽¶
十字街頭彌勒撒開布袋孤峯頂上徳山¶盤結草庵況
兹古佛道場秪是吾家舊物¶不要客僧作主須煩首坐
燒香新公長老¶性悟真詮脚踏實地泊船淺水久矣淹
留¶韞玉空山自然光彩疇昔因縁已定如今¶時節到來
<pb:KR4d0216_WYG_026-2b>
便將舊店新開切忌衆生作例¶好阿師恁麽去何妨覿
面相呈菩薩子喫¶飯來却是無法可説宜從衆請用報
國恩¶
　　　殊公住嶽麓惠光寺䟽<md:KR4d0216_SBCK_026-2b>¶湘西佳景嶽麓精藍方丈久虚其人使君¶今有此客殊
公長老面如滿月額有圓珠¶枯木堂中隨粥飯縁坐處
不落第二臺山¶路口有多少衆問時便契前三君如洗
脚¶上船我是因風吹火不起于坐只今直入¶道塲偶爾
<pb:KR4d0216_WYG_026-3a>
成文領取見成公案¶
　　　請珠老住公安二聖䟽¶
一切衆生各具自然之眼十方諸佛初無人¶爾之心至
於舉拂拈槌嘲風笑雨豈云妙法¶無法大是指空説空
然業識與生而俱迷或<md:KR4d0216_SBCK_026-3a>¶冥行至死而不悟不有開士曷
暢真乗珠公¶禪師傳臨濟真宗授卍庵宻印庭前栢子
何¶曽仗境分踈石上蓮花到處為人説似眷菩¶薩應真
之化境乃安公著迹之精藍大開選¶佛之名場思得住
<pb:KR4d0216_WYG_026-3b>
山之本色孤峯頂上要觀¶出世因縁十字街頭莫惜隨
時演唱見幾而¶作快便難逢願埀惻隱之慈俯狥殷勤
之請¶
　　　烏江廟門䟽¶
繡裳畫衮方瞻王制之嚴寶字璇題洊被¶天恩之渥仰
威靈之肅振惟輪奐之未新<md:KR4d0216_SBCK_026-3b>¶宜崇朱戶之居益壯烏江
之望憑髙配極¶㑹看妙絕之宫墻吉日良時即下鏘鳴
之¶玉珥
<pb:KR4d0216_WYG_026-4a>
　　　蕪湖修浮橋䟽¶
萬家之邑百賈所趨一溪之橋累嵗不葺¶繫破船之六
七當駭浪之千尋溺馬殺人¶習為常事饞蛟羈鬼實使
甘心所願因民¶病涉之憂遂為此邦無窮之利入谷斬
木¶造舟為梁不日成之吾事濟矣但度無苦¶㑹看百步
之修欄得福甚多共脱三塗之<md:KR4d0216_SBCK_026-4a>¶苦海¶
　　　代總得居士東明施財䟽語¶
夜夜放光傍人不見時時得夢獨我自知¶共惟浮休先
<pb:KR4d0216_WYG_026-4b>
生今者總得居士過去見在¶事同一家原始要終業通
三世欲纂昔賢¶之墜緒重嚴大士之寶坊荅一時救䕶
之¶恩崇此邦祈禳之福若男若女咸歸生育¶之仁曰雨
曰暘屢報豐登之瑞¶
　　　病愈荅願供佛道場䟽¶
六道三塗無非厲虐十方諸佛普示救援<md:KR4d0216_SBCK_026-4b>¶載軫幻軀夙
依真諦屬有負薪之疾願薦¶伊蒲之羞精神所加昭應
如荅未修報禮¶毎惕初心驚半夜之鐘常交於夢寐求
<pb:KR4d0216_WYG_026-5a>
三¶年之艾又爽於節宣用敬復於前言以導¶迎於新祉
伏願徧周沙界悉坐道塲聞秘¶宻言而除貪嗔癡受甘
露味而得戒定慧¶使衆生業障因法施而蠲除則弟子
沈痾¶當不藥而清愈稽首阿難教為我大醫王¶
　　　南山昭慶觀音障坐偈¶
南山昭慶白衣觀音作始何人如此相好<md:KR4d0216_SBCK_026-5a>¶地僻寺古僧
無卓錐空堂巋然徒四壁立¶香火已絕而況莊嚴稽首
大士本來無住¶一絲不掛清淨法身況此塵垢而可汙
<pb:KR4d0216_WYG_026-5b>
染¶但此末法冥頑不靈不知即心是觀世音¶來瞻慈相
乃起恭敬則此慈相不可不葺¶合掌賛歎諸善男子各
捐薄少隨喜䕶持¶俾道人素作髙廣坐及其屏障飾以
金碧¶前列供具熏爐華燈秖十萬錢具足圓滿¶諸善男
子一彈指頃而此殊勝億劫常住¶
　　　吉祥寺經藏䟽<md:KR4d0216_SBCK_026-5b>¶五千四十八巻尊經藏之金匱百萬億那¶由他諸佛同
此道場常轉法輪乃安斯室¶齋㕑不繼可憐野寺之殘
<pb:KR4d0216_WYG_026-6a>
僧斤築隆施須¶煩寳積之長者肯捨太倉之一粒便成
廣¶厦之千間莊嚴不思議功德山安住無邊¶際華嚴海¶
　　　為第二妹設水陸䟽右語¶
諸佛等慈廣有救援之路衆生諸惱莫如¶疾病之侵俯
惟同氣之微偶愆勿藥之喜¶方輸危悃即底泰和曉然
夢寐之間示之<md:KR4d0216_SBCK_026-6a>¶&KR0388;蠁之報用亟修於淨供庶祗荅於能
仁¶萬劫狴牢冀脱幽沈之苦大千川陸悉蘄¶悲樂之均
更裒佛力之無邊益侈家庭之¶後福
<pb:KR4d0216_WYG_026-6b>
　　　宗琰作永寧寺鐘成欲作鐘樓記¶講師求予開
　　　䟽信筆書此數語以¶勸施¶
稽首我導師方便度一切衆生執若故不¶見本來性以
是勸布施捐頭目髓腦身命¶尚可捨而況於財物今此
大寶鐘辛苦所<md:KR4d0216_SBCK_026-6b>¶成就無量佛聲海四海所願聞以無鐘
簴¶故猶與無鐘等我觀此都邑衆寶之所聚¶而彼富長
者皆受佛記莂佛欲警拔故故¶令作此鐘欲勸布施故
復作大寶簴不思¶議功徳在汝一念頃我為汝説偈發
<pb:KR4d0216_WYG_026-7a>
汝喜¶捨心圓滿清淨業證無上菩提此鐘横撞¶時汝等
皆作佛¶
　　　方廣元公刺血寫經偈¶
稽首如是經萬行首楞嚴覺元古尊者刺¶血之所寫尊
者住世時寫經百千卷以字<md:KR4d0216_SBCK_026-7a>¶以畫計數與河沙等自其
一畫初以至絶¶筆時念念相接續無一不同處飜覆風
水¶輪劫火大千壤此心未嘗動此筆亦不停¶尊者今寂
滅誰識寫經意我為汝演説尊¶者所記莂衆生與諸佛
<pb:KR4d0216_WYG_026-7b>
同出一父母我血¶佛身血初無差別相佛從此血中放
百寶¶光明如月貯瑠璃根塵悉清淨而我矢溺¶囊溷雜
諸濁惡業欲自纒繞頃刻即腐敗¶尊者為是故哀憫於
一切故以我之血書¶佛所説經令汝愚癡人頓見本來
性佛經<md:KR4d0216_SBCK_026-7b>¶與我血還復成一體經盡血亦盡佛與我¶俱無
尊者下生時汝等成正覺¶
　　　總得居士命作為平國弟度僧䟽¶
駒犢之愛已荷於等慈龍象之依嘗深於¶夙願顧年齡
<pb:KR4d0216_WYG_026-8a>
之尚幼恐嵗月之或淹惟慧¶海師實平時之知舊而優
婆塞自有生而¶薫脩度己度人是同是別伏願諸佛䕶
念¶大衆證明俾此善男子速證於菩提則我¶長頭兒同
増於福夀¶
　　　追薦六二小娘子水陸䟽(代總得/)<md:KR4d0216_SBCK_026-8a>¶人誰無死獨抱難言之寃佛是真歸冀埀¶善救之力亡
女六二娘怨親融釋體性圓¶明知住壞之俱空忘生平
之不滿徑超十¶地永脱三塗及兩孤兒獲無量福
<pb:KR4d0216_WYG_026-8b>
　　　重修三塔偈¶
七澤所瀦十年九潦三塔雖在四壁常空¶仰衆佛之尤
奇念殘僧之益少化身千百¶億莫非為物慈悲彈指一
刹那孰肯隨縁¶布施爾時居士復説偈言¶
寶塔元不壞因汝有壞時但使塔重成汝<md:KR4d0216_SBCK_026-8b>¶得不壞果¶
　　　妙定化僧偈¶
行者要作僧妙定欲説偈因縁啐啄時見¶者須撇地圓
頂更方袍諸法從此起誰具¶大神通成就一彈指
<pb:KR4d0216_WYG_026-9a>
　　　出隊䟽¶
此大蘭若蓋古道場野寺殘僧齋㕑不繼¶震風凌雨棟
桷隨欹惟世尊住華嚴界海¶到處見成顧佛法付有力
檀那不應坐視¶宜分薄少來相經營<md:KR4d0216_SBCK_026-9a>¶　　　靈巖行者化僧偈¶
咸安郡王功徳主智積菩薩大道場有善¶男子名徳柔
欲為大僧無度牒我今説偈¶為勸請願見聞者皆樂施
此善男子得度¶已俱證無上菩提果
<pb:KR4d0216_WYG_026-9b>
　　　蔣山明老賛¶
衡陽梅嶺被本師打得觜喎鍾阜長蘆上¶法座叫得地
動晚年雙徑却遇知音因喫¶乳糖過多併將漆桶打破
賀賀識渠麽十¶字街頭毎相逢百尺竿頭還蹉過<md:KR4d0216_SBCK_026-9b>¶　　　天禧行者廣如化僧偈¶
法華十萬餘言度牒三百來貫更著居士¶䟽頭共是三
重公案若要作一串穿自問¶山頭老漢¶
　　　卍庵賛
<pb:KR4d0216_WYG_026-10a>
氣骨清羸抱負雄偉江西湖南掀天撲地¶生子當如孫
仲謀景升諸郎豚犬耳¶
　　　行者求僧偈¶
結萬人縁度一箇僧求我説偈恰似不曽¶
　　　元布袋真賛三首<md:KR4d0216_SBCK_026-10a>¶劫火洞然大千俱壞留得拳頭千妖百怪¶三十年後此
話行依舊當時元布袋¶
細入微塵大周沙界與古為徒無乎不在¶催教彌勒下
<pb:KR4d0216_WYG_026-10b>
天宫卻送胡孫入布袋¶
劫數茫茫眇此身夢中相見覺非真常時¶只笑憨皮袋
十字街頭等箇人¶
　　　乾明舜老度弟子求䟽¶
學道參禪不必僧祖師元是嶺南能若無¶向上真消息
鬚髪除來只可憎¶
出家須要䕶身符錢在檀門不可呼乞與<md:KR4d0216_SBCK_026-10b>¶青銅三十萬
大葫蘆結小葫蘆
<pb:KR4d0216_WYG_026-11a>
　　　應庵老偈二首¶
應庵老子六十我已新添一年欲話元正¶啓祚山僧約
我茶邊¶
涉世須三洗骨憂時定九回腸借我昭亭¶一榻伴師掃
地添香¶
　
　
　
<pb:KR4d0216_WYG_026-11b>
　
　
　
　
　
　
　
　于湖集卷二十六
<md:KR4d0216_SBCK_026-11a>¶
<md:KR4d0216_SBCK_027-1a>¶
<pb:KR4d0216_WYG_027-1a>
欽定四庫全書
　于湖集卷二十七¶
　　　　　　　　　　　　宋　張孝祥　撰
　　祝文¶
　　　東眀觀音祈晴文¶
一年之望在兹杪秋常陰之災至於閲月¶禾已熟而弗
穫嵗埀成而反虧誰哀斯民¶有我大士伏願迷雲開廓
慧日照臨畢此¶場圃之功衍其倉箱之積一刹那頃肯
<pb:KR4d0216_WYG_027-1b>
運¶慈悲無邊衆生皆得飽滿¶
　　　謝晴文¶
八荒同雲一雨十日雖大田之多稼盖平<md:KR4d0216_SBCK_027-1b>¶陸以成江仰
慈願之宏深成嵗事於俄頃¶香烟未斷霽景先開惟此
寶坊夙嚴之功¶用為無邊豐登之報¶
　　　祈雨文¶
三湘之區比嵗不熟乃今七月復以恒暘¶風霾未休陂
澤弗戒吏則失職民其何辜¶頓首求哀齋心望報賜之
<pb:KR4d0216_WYG_027-2a>
一雨惠我豐年¶百榖用成四海蒙潤¶
　　　謝雨文¶
旱魃為虐實深民憂靈雨既零頗寛吏責<md:KR4d0216_SBCK_027-2a>¶仰荷生成之
賜敢忘昭謝之誠尚冀宏仁¶益終大惠¶
　　　祈雪文¶
嗣嵗將興嘉雪未應既闕豐穰之兆且虞¶疾癘之多歸
依窣堵波之仙覬覦平地尺¶之瑞陰雲合雜風霰飄零
雖違三白之占¶亦慰九豐之願薦伊蒲之供敢忘報禮
<pb:KR4d0216_WYG_027-2b>
之¶修望來牟之貽尚冀慈休之廣¶
　　　謝雪文¶
並江而西歳窮不雪土脈焦槁民憂疾癘<md:KR4d0216_SBCK_027-2b>¶吉蠲致禱神
則昭荅三日之雨繼以飛霰¶宿麥敷潤寒氣乃周惟神
之休敢忘拜賜¶
　　　南嶽謝晴文¶
環湖南之境田之以畆計者不知其幾千¶百萬而民之
嗷嗷望嵗者又不知其幾千¶百萬也若夫疇昔之雨再
<pb:KR4d0216_WYG_027-3a>
宿不止田盡入¶於水已熟之禾盡壞為吏者誠皆以罪
誅¶斥不足道而民安取食嗚呼噫嘻岌乎殆¶哉夫既走
禱於帝神内揆蒙暗帝神不顧¶享然而卒賜之則帝神
哀此民而臣某無<md:KR4d0216_SBCK_027-3a>¶以獲此也祇率僚吏申款祠下不敢
私謝¶敬為民謝¶
　　　謝諸廟祈雨文¶
郡縣吏不謹於事神誕降之災以警懼之¶迺自夏六月
至於秋七月不雨禾立而槁¶陂池將竭環視無䇿是用
<pb:KR4d0216_WYG_027-3b>
致禱于神惟神¶赦吏之愆哀此下民惠我有年沛以甘
澤¶吏得茍安其職神亦永有粢盛¶
　　　寺觀謝雨文¶
七月不雨方深卒嵗之憂三日為霖遂愜<md:KR4d0216_SBCK_027-3b>¶有秋之望具
嚴報禮申輯齋盟仰冀博臨¶益埀善應螟螣不作迄臻
場圃之成蠻獠¶既安長無疆場之擾¶
　　　又¶
全楚之區頻年告旱望此一稔慰兹羣甿¶方投懇禱之
<pb:KR4d0216_WYG_027-4a>
誠果報霑濡之賜興農工於¶錢鎛寛吏責於簡書謂天
蓋髙無徳不報¶願廣不言之利以畢有年之祥¶
　　　迎嘉顯孚濟侯求雨文¶
望神之來以日為嵗飈輿在望亦既勞止<md:KR4d0216_SBCK_027-4a>¶一觴門迎祗
薦微衷隨車之澤立冀昭荅¶
　　　祭嘉顯孚濟侯文¶
惟神廟食兹土赫然威靈司雨暘禍福之¶柄以受寵天
子列于通侯今乆不雨陂池¶枯竭民以病告神亦逺顧
<pb:KR4d0216_WYG_027-4b>
臨之矣忍視此¶嗷嗷而不賜之以膏澤耶牲肥酒香敬
薦¶厥誠三日之霖拱立以俟¶
　　　又¶
神不以守之愚肯顧臨之惟室宇庳下不¶足以掲䖍妥
靈願神亟賜甘澤當作新室<md:KR4d0216_SBCK_027-4b>¶于州之郛使民朝夕承事
雨暘豐凶厥有¶常數所以致禱于神亦曰神將閔吏之
愚¶軫民之不獲誕告之帝召呼風雲闢闔陰¶陽捐咳唾
之施惠我千里燕及四鄰如是¶而已
<pb:KR4d0216_WYG_027-5a>
　　　又¶
奉神妥靈亦既有日昨莫之雨僅足以濯¶熱而清塵負
郭之田龜坼如故豈神終不¶顧哀此邦之人也耶抑吏
薦羞乞靈未臻¶其至也有牲登俎有酒清醑有擊斯鼔
有<md:KR4d0216_SBCK_027-5a>¶巫紛舞神來不來使我心苦¶
　　　公安二聖祠祈雨文¶
春氣已敷時澤弗降人牛俱病川瀆揚塵¶惟我二如來
芘此一都㑹飲食必祝疾痛¶則呼願起光明之香雲遂
<pb:KR4d0216_WYG_027-5b>
澍甘露之法雨¶潔齋以請昭應為期¶
　　　請顯應彌勒瑞像祈雨文¶
自冬徂春累月不雨癘疫交作鬱攸屢驚¶井泉一空天
霧四塞旱既太甚變不虚生¶哀此下民繄我大士伏願
慈雲普覆法雨<md:KR4d0216_SBCK_027-5b>¶均霑運諸佛之神通慰一州之繫望¶
　　　奉安新廟文¶
惟侯威靈達于四境物阜人安無有疵癘¶嵗月滋久壇
壝弗修無以掲䖍無以妥靈¶我是用懼即于新宫新宫
<pb:KR4d0216_WYG_027-6a>
既成既成翼翼¶侯居其中遺我遐福匪清斯酒匪潔斯
牲¶以慶其成來止來寧¶
　　　祈晴文¶
惟天子以農桑之政寄之吏惟上帝以雨¶暘之柄司之
神吏相其業神節以時各稱<md:KR4d0216_SBCK_027-6a>¶厥職今麻麥未登而淫雨
踰旬吏用齋戒¶以望于神假以三日之晴則農事斯畢
吏¶塞其責而荷神之徳厚矣惟神實圖之¶
　　　謝晴文
<pb:KR4d0216_WYG_027-6b>
皇靈昭宣百神受職曰雨而雨曰暘而暘¶雨暘以時農
事俱利此邦之民實無常心¶雨好晴佳惟其所欲比以
霖潦謁于靈祠¶香火未收陰雨四歛桑麻滿野黍稷登
場¶荷神之休無所昭報五風十雨格以豐年¶惟神之靈
終此大惠<md:KR4d0216_SBCK_027-6b>¶　　　皇太子疾亟謁廟文¶
某奉丙申赦書皇太子偶爽節宣之和¶既肆大號盡宥
囚繫又勑守土之臣敬走¶羣望以蘄勿藥惟皇太子毓
<pb:KR4d0216_WYG_027-7a>
徳青宫仁¶孝聰眀聞于天下社稷宗廟之靈所宜右¶助
何恙不已惟神受職當體兩宫繫念¶之重儲祥薦休使
皇太子即日康復以¶釋兩宫之憂以慰四海之望¶
　　　到任謁廟文¶
某往來湘中三年矣風聲氣俗亦略究知<md:KR4d0216_SBCK_027-7a>¶撫摩安集之
政不敢不勉以企前躅惟神¶尚右相之使克有所施設¶
　　　先聖廟文¶
某起自諸生冒天子民社之寄晝夜祇¶慄懼弗克任惟
<pb:KR4d0216_WYG_027-7b>
吾先聖所以教某者具在¶方冊不敢不勉服事之始敬
拜廟下尚惟¶聖師相其微衷¶
　　　后土東嶽文¶
下臣蟣蝨天子使守民社服事之始敢¶敬有謁匪祈厥
私冀以及民<md:KR4d0216_SBCK_027-7b>¶　　　諸廟文¶
某以莅官之始祇謁祠下不敢私禱惟區¶區之心願有
以及民尚隂相之俾克有濟
<pb:KR4d0216_WYG_027-8a>
　　致語¶
　　　湖南宴交代劉舎人¶
珠幢玉節來宣上將之威赤舄衮衣歸授¶元臣之柄乃
眷門䦨之舊獲承尊俎之餘¶陳九獻之縟儀表十連之
盛事某官聲名¶四海翰墨兩朝騎麒麟而翳鳳凰簉叢
霄¶之嘉㑹射鵔鸃而掩翡翠扈紫禁之清塵<md:KR4d0216_SBCK_027-8a>¶主眷式隆
士心景附八命伯九命牧具瞻¶賜履之雄萬石簴千石
鐘載旌帥閫之伐¶靜掃緑林之寇嚴趨清蹕之朝望碧
<pb:KR4d0216_WYG_027-8b>
紗之¶籠久注神仙之籍聽白麻之告徑躋丞弼¶之司況
嗣建於旌旄實親傳於衣鉢且慰¶列城之望少為數日
之淹醉我舊官壽公¶慈母聲流夜瑟莫非鼔舞之兒童
淚㸃秋¶竿却是攀留之父老某等幸瞻髙宴猥列¶賤工
敢酌民情上陳口號¶
年時授鉞許專征蜂蟻千屯一笑清已變<md:KR4d0216_SBCK_027-8b>¶耕桑彌曠野
却驅旌斾入神京才從湘水¶東邊去且到台星極處明
傳語邦人莫留¶戀使君元是我門生
<pb:KR4d0216_WYG_027-9a>
　　　句曲¶
十眉就列爭敷要眇之容三穴既空綽有¶回旋之地宜
呈楚舞再鼔湘絃上悦台顔¶後部獻曲¶
　　　荆南宴交代方閣學¶
髙牙大纛來威江漢之濵閒館珍臺去躡¶星辰之上疉
兩世無窮之契侈一時創見<md:KR4d0216_SBCK_027-9a>¶之榮符節親傳尊罍夙設
伏惟某官學該¶今古名滿寰區元老克壯其猷既宣竭
四¶方之力廷臣無出其右盍登延三事之司¶上永懷夜
<pb:KR4d0216_WYG_027-9b>
半之詢公雅動秋風之興緑章¶封事重違勇退之言黄
紙除書即是催歸¶之詔細數授衣之月預占拜衮之辰
某官¶敢謂交承實均子姓九門置鑰已慚糠粃¶之前五
嶺建旄未覺規模之逺亶如今日¶復接後塵萬旅連營
肅中嚴之鼔吹十眉¶環坐紛合奏之笙歌期慰父老之
情敢奉<md:KR4d0216_SBCK_027-9b>¶俳諧之語¶
蓋世英名五十年功名久合冠台躔只從¶紫塞傳歸詔
便上黄扉領化甄事契兩家¶應更好節旄三鎮適相傳
<pb:KR4d0216_WYG_027-10a>
荆江便作松江¶看小駐秋風下水船¶
　
　
　
　
　
　
　
<pb:KR4d0216_WYG_027-10b>
　
　
　
　
　
　
　
　于湖集卷二十七
¶
<md:KR4d0216_SBCK_028-1a>¶
<pb:KR4d0216_WYG_028-1a>
欽定四庫全書
　于湖集巻二十八¶
　　　　　　　　　　　　宋　張孝祥　撰
　　定書¶
　　　下定書¶
門館游從早託金蘭之契衣冠歆豔共稱¶氷玉之賢儻
非姻好之求孰識交情之厚¶伏承令女閨房挺秀某男
中饋偶虚雖文¶采風流難繼乗龍之喜而幣帛筐篚聊
<pb:KR4d0216_WYG_028-1b>
陳¶執鴈之儀但顧衰宗有慚佳偶¶
　　　送禮書¶
門䦨甚盛素高氷玉之稱聲氣所同願託<md:KR4d0216_SBCK_028-1b>¶葭莩之好惟
季女蘋蘩之未采屬大兒水¶菽之乏供儻能撫有其室
家抑亦親承於¶師友共陳不腆用締無窮¶
　　　六二弟定沈氏書¶
同氣相求早傾風義嘉耦曰妃願締歡盟¶伏承令女賦
徳靜專久閑姆訓而某姪孝¶覽秉心寒苦頗讀父書惟
<pb:KR4d0216_WYG_028-2a>
臭味之不殊故¶攀援之敢冀徼福先祖假寵衰宗爰契
我¶龜既協三星之吉言秣其馬願觀百兩之¶將<md:KR4d0216_SBCK_028-2a>¶　　　回韓子雲定書¶
望宗國之喬木必有世臣詠澗濵之采蘋¶庶承先祖某
之長女僅若而人有如君家¶猶子之賢飽聞諸公平昔
之譽願交久矣¶託契欣然腆儀來家永好無斁莫如韓
樂¶敢同蹶父之相攸固有平貧終慙張負之¶予女¶
　　　回沈子直禮書
<pb:KR4d0216_WYG_028-2b>
甚似其舅早聞宅相之賢僅若而人儻遂¶家肥之喜誤
拜委禽之寵終慚鳴鳳之占<md:KR4d0216_SBCK_028-2b>¶非公焉有此甥宜妻以兄
之子鹽絮詠風¶前之雪敢擬昔人箕帚掃堂上之塵庶
無¶失職¶
　　　回韓崧卿定書¶
閥閲之華大非其耦婚姻之託初不敢聞¶遂成永好之
堅實繄嘉命之辱伏承令子¶提宫直閣被服寒素不怙
富貴而驕某姪¶女四八娘生長賤貧頗知正順之守鴈
<pb:KR4d0216_WYG_028-3a>
幣¶來寵龜占亦從僅若而人得事君子習姆¶師之訓敢
云張仲孝友之風承舅姑之賢<md:KR4d0216_SBCK_028-3a>¶庶圖韓姞燕譽之喜¶
　　題跋¶
　　　跋山谷帖¶
字學至唐最勝雖經生亦可觀其傳者以¶人不以書也
禇薛歐虞皆唐之名臣魯公¶之忠義誠懸之筆諫雖不
能書若人何如¶哉豫章先生孝友文章師表一世欬唾
之¶餘聞者興起況其書又入神品宜其傳寶¶百世恭聞
<pb:KR4d0216_WYG_028-3b>
徽宗皇帝評公之書謂如抱¶道足學之士坐髙車駟馬
之上横斜髙下<md:KR4d0216_SBCK_028-3b>¶無不如意聖人之言經也晚學小生尚
安¶所云¶
　　　跋道徳經碑¶
荆州開元觀直牙城西五百步有南極注¶生鐵像祥符
八年更為天慶觀紹興五年¶遷觀楚鎮門之東舊觀廢
乾道五年春某¶與客過焉像在壞垣中覆以竹屋屋後
積¶草草中小碑髙三尺即初建天慶觀記去¶草見碑趺
<pb:KR4d0216_WYG_028-4a>
隱隱有字洗刷久之可讀盖唐¶眀皇所注道徳經是時
詔天下道觀皆立<md:KR4d0216_SBCK_028-4a>¶經幢因火中折天慶之役官吏督促
妄道¶士不暇它求石即取折幢穴其腹植碑焉¶經文行
草注楷法行間茂宻唐經生固多¶善書然此或非經生
所能辦也既還碑天¶慶發地出趺合八方得三千餘字
剥缺斷¶續益奇古百夫輦致文公堂下厯陽張某¶識¶
　　　題王朝英梅溪竹院¶
朝英童子時與余同師已而同登名天府¶不見十年壬
<pb:KR4d0216_WYG_028-4b>
午春余自建康還宣城道過<md:KR4d0216_SBCK_028-4b>¶朝英所居為留一夕朝英
誦近詩數篇句¶法清麗方築屋竹間聚書謝客益豐所
學¶葢朝英之進而及於古未可量也張子曰¶夫士惟學
而後知不足今朝英不以其能¶自畫車堅馭良䇿之以
無倦異時余將復¶訪朝英於竹院則其所稱歎又不止
於詩¶而已也朝英尚勉之閏月既望張某安國¶題¶
　　　讀謝夢得文¶
夢得天下之奇士彼齷齪者固不足以知<md:KR4d0216_SBCK_028-5a>¶之其文浩瀚
<pb:KR4d0216_WYG_028-5a>
如巻東海而注之江河奇偉¶激越紛萬車甲馬而爭馳
視其外則枯木¶寒灰槁項黄馘若真無意于兹世者之
所¶為¶
　　　題龔深之侍郎太常奏槀後¶
元祐諸老愛君之心切至正人倫於夫婦¶之始當時曲
臺議禮則此四君子在焉嗚¶乎盛哉辛巳春正月上吉¶
　　　跋周徳友所藏後湖帖¶
徳友少時趣尚奇偉一斗百篇諸老先生<md:KR4d0216_SBCK_028-5b>¶慕與之游今
<pb:KR4d0216_WYG_028-5b>
嵗晚矣訖未有識一飽之不¶謀可歎也右後湖書帖自
甲軸至已紹興¶二十八年三月望¶
　　　題蘇庭藻所作張漢陽傳¶
漢陽一節視古無愧而庭藻猶以成敗為¶言何也鍊石
補天斷鼇立極雖不吾以吾¶其與聞之¶
　　　題真山觀¶
張安國設道供于真山觀飯已同郭道深¶滕子昭呉仲
權陳叔蹇聨騎訪無無道人<md:KR4d0216_SBCK_028-6a>¶登永寧寺閣遂入西山煮
<pb:KR4d0216_WYG_028-6a>
茗於超然亭北¶風欲雪諸峯獻狀景物之勝不知身之
在¶嶺表也乾道元年十一月七日¶
　　　題楊夢鍚客亭類藁後¶
為文有活法拘泥者窒之則能今而不能¶古夢錫之文
從昔不膠於俗縱横運轉如¶盤中丸未始以一律拘要
其終亦不出於¶盤盖其束髪事逺遊周覽天下山川之
勝¶以作其氣所與交者又皆當世知名士文¶章安得不
美耶余官荆南夢錫自交廣以<md:KR4d0216_SBCK_028-6b>¶客亭類藁來精深雄健
<pb:KR4d0216_WYG_028-6b>
視昔時又過數驛¶讀之終篇使人首益俯焉厯陽張某
安國¶書¶
　　　題陸務觀多景樓長短句¶
甘露多景樓天下勝處廢以為優婆塞之¶居不知幾年
桐廬方公尹京口政成暇日¶領客來游慨然太息寺僧
識公意閲月樓¶成陸務觀賦水調歌之張安國書而刻
之¶崖石¶
　　　題蘇翰林詩後<md:KR4d0216_SBCK_028-7a>¶
<pb:KR4d0216_WYG_028-7a>
右翰林侍讀學士贈太師魏國蘇公之詩¶乾道丁亥三
月望張某過金山長老寶印¶作堂上方請名於某敬取
公詩中語名之¶曰玉鑑而書其詩使刻山石¶
　　　題單傳閣記後¶
去年九月某守建康公行部至郡嘗見屬¶書此記時文
未具也今年夏某將赴桂林¶道過隱靜則記成而公盖
死矣感慨以泣¶敬如公志¶
　　　題陳擇之克齋銘<md:KR4d0216_SBCK_028-7b>¶
<pb:KR4d0216_WYG_028-7b>
陳琦擇之名其齋曰克張敬夫為之銘某¶復為書聖師
問答與敬夫之銘置齋中左¶右序乾道丁亥七月張某
識¶
　　　題所贈王臣弟字軸後¶
王臣弟不見二年頎然而長學業甚進以¶此軸求作字
不能佳也¶
　
　于湖集巻二十八
¶
<md:KR4d0216_SBCK_029-1a>¶
<pb:KR4d0216_WYG_029-1a>
欽定四庫全書
　于湖集巻二十九¶
　　　　　　　　　　　　宋　張孝祥　撰
　　墓誌¶
　　　湯伯達墓誌¶
伯達湯氏諱矼處州青田人也大丞相榮¶國公之長子
贈太師衛國公之孫太師申¶國公之曽孫厯官右承務
郎承奉郎監潭¶州南嶽廟主管台州崇道觀授浙東安
<pb:KR4d0216_WYG_029-1b>
撫¶司主管機宜文字未上而卒娶潘氏一女¶六嵗嘗生
二男子堅老頑老皆未晬而夭¶伯達葬于隆興之改元
在麗水縣東度溪<md:KR4d0216_SBCK_029-1b>¶過峽嶺距衛公之墓隔一山三百步
許其¶名曰東塘盖伯達生於紹興之己未而終¶于紹興
之辛巳年二十有三而止耳嗚乎¶悲夫痛哉丞相以書
謂某曰余子幼而愿¶不好弄長而益恭毎拱手危坐終
日讀書¶外未嘗他語余與朋友論古今及人物處¶其旁
應唯唯客去徐理前語道是非陳可¶不皆出人意表紹
<pb:KR4d0216_WYG_029-2a>
興丙子朝家申嚴試¶闈之禁宰執子弟莫敢應書余待
罪政府¶科詔兩下皆不赴閒居作詩苦思至忘寢<md:KR4d0216_SBCK_029-2a>¶食詩
成識者以為深病方亟適余生朝猶¶自力為百韻律詩
以為夀其勤如此嘗鼓¶琴後亦置之餘無所嗜好也紹
興庚辰余¶免相奉祠余子留其孥於婺而從余歸鄉¶來
年正月聞其初生子病冒大雪涉峻嶺¶往迎之二月歸
感嗽疾余以是寒氣之所¶薄行愈矣涉夏至秋復作増
以脾泄十月¶余被召赴闕時金兵既大入抵和州人心
<pb:KR4d0216_WYG_029-2b>
惶駭余受命當疾赴顧念其病未能决迺¶諗余曰國家
事急大人當行某病未殆也<md:KR4d0216_SBCK_029-2b>¶詔以二十六日至余以二
十七日行送上¶車無一語抆淚而别余心惄然若有所
失¶而不忍言也至行都毎五日或七日必得¶書云疾稍
間矣至十二月不得書者旬日¶余驚焉時敵人死兵車
駕視師余為留守¶十日得書語文而字楷凡兩紙數百
言余¶黙念彼久疾迺精明如是是誠愈耶書來¶之明日
家中報以病且亟又明日得報又¶翌日而訃來余苦毒
<pb:KR4d0216_WYG_029-3a>
恫傷不知身之有無¶也嗚乎彼書之詳且謹是誠與吾
訣也余<md:KR4d0216_SBCK_029-3a>¶雖遭此禍而縻筦鑰不能去既而移守紹¶興今
年之三月始得歸視其殯追思前嵗¶之别生死縣隔一
何寃也余至家凡三月¶四視其殯六月十三日余復被
召迺酹哭¶而别焉既而行於旁近萬山回掩中為平¶田
曰是可為墓以葬余子託所親葉君蘧¶訪焉且卜之以
書來曰是地良吉既築垣¶而甓壙矣仲冬丙申於葬為
吉不可易也¶嗚乎人之愛莫父子若也余子愿而文又
<pb:KR4d0216_WYG_029-3b>
甚愛之其病也不能躬理其藥餌以至于<md:KR4d0216_SBCK_029-3b>¶死死而不親
斂焉今余蒙恩復相累丐歸¶不能遂其葬也又將不復
送焉揆之人情¶吾之哀可勝道哉末如之何矣姑集其
平¶生以告於能文之君子為余志其墓以寄¶余哀其可
矣然吾子少而死無可紀者也¶無可紀而猶為之志所
謂余情之哀不能¶已而託於是焉者也古之表墓也以
官爵¶著哀榮之義也余子假蔭而官未試而死¶官爵不
足言也古者幼名冠字余子之亡¶其得字也盖三年耳
<pb:KR4d0216_WYG_029-4a>
嗚乎可哀也哉安國<md:KR4d0216_SBCK_029-4a>¶於余特厚今敬煩安國為銘余子
之墓且¶篆其額曰湯伯達墓題其首曰湯伯達墓¶誌銘
以志余無窮之思焉盖丞相之書如¶此嗚乎悲夫痛哉
昔者某登丞相之門雖¶不識伯達而知其為賢也夫賢
而早死天¶下之所哀也而況丞相父子之間也哉丞¶相
幸教某命某以銘不敢辭銘曰¶
止乎若拱而窺行乎若僂而隨儼容服之¶在側忽不見
兮焉之甚媺兮好修珮寶璐¶兮冠琳璆問塗兮萬里蹇
<pb:KR4d0216_WYG_029-4b>
將駕兮摧輈東<md:KR4d0216_SBCK_029-4b>¶塘之水兮沄沄山回阻兮此藏夫君後
千¶䙫兮勿毁欲知其哀兮視兹刻文¶
　　　汪文舉墓誌銘¶
余年十八時居建康從鄉先生蔡君清宇¶為學清宇之
門人以百數有汪氏子膠者¶小於余兩嵗修謹敏鋭獨
異流輩余亦敬¶而友之也方是時膠之家在豫章獨其
大¶父字文舉公者攜膠以俱欲膠之有成也¶不復治他
事晝夜督課與膠上下卧起居¶無何膠嶄然有聲場屋
<pb:KR4d0216_WYG_029-5a>
連取鄉薦號名進<md:KR4d0216_SBCK_029-5a>¶士後十年家君奉使淮南膠之父處
仁官¶舒之桐城亦以才辦治家君薦之盖膠之¶學以有
立與處仁之能其官文舉實使之¶然也文舉今死矣膠
以銘見屬余與膠游¶二十年余官臨川吳門膠嘗千里
來過其¶守建康也膠受館於余為直記室余居于¶湖膠
率兩三月輒一來來即留一月或四¶五十日蓋與膠投
分如此而文舉能教其¶子孫又可銘也銘其何疑文舉
之先建康¶人徙豫章之武寧遂為武寧人事親以孝<md:KR4d0216_SBCK_029-5b>¶稱
<pb:KR4d0216_WYG_029-5b>
親亡哀毁過禮雖老矣言及其親未嘗¶不泣也以是子
孫皆孝謹家饒財自奉甚¶約至周人之急劇於己事紹
興初江西旱¶米斗數千文舉視其囷倉尚可得緡錢十¶
數萬盡斥之以與鄰里有王生坐大獄請¶盡鬻其産於文
舉文舉蹙然曰若是則而家¶何以生耶視其直併劵歸
之王生賴以免¶文舉之父字平甫幼孤嘗隨其母適李
氏¶文舉視李氏與汪姓等經紀其家教其子¶它日李之
子有醉而溺死者文舉哭之慟<md:KR4d0216_SBCK_029-6a>¶厚葬之膠方試春官未
<pb:KR4d0216_WYG_029-6a>
之知也夢衣冠而¶謝者曰吾兒不謹死於水荷君大父
歸骨¶於土矣間閲内典有得屬纊不亂乾道丁¶亥二月
戊子也年七十有二葬以十一月¶乙酉祔以夫人李氏
四男子處仁秉義郎¶監江州甲仗庫處恭處雋為進士
處厚早¶卒孫三人長膠也珙珪其季也孫女五人¶歸鎮
江府録事參軍張汲將仕郎王嗣宗¶進士黄廷佐處者
二人曽孫瀛溉文舉名¶翥文舉之父曰安祖曰弼曽
祖曰岫文<md:KR4d0216_SBCK_029-6b>¶舉嘗命於朝得初品官非其好也銘曰
<pb:KR4d0216_WYG_029-6b>
武寧之東長湖之原文舉兹藏後將多賢¶
　　　髙侍郎夫人墓誌銘¶
余鄉歴陽有孝子曰髙祚字子長故吏部¶侍郎江都公
諱衛之子侍郎薨時子長尚¶幼凡子長學行卓然能自
掲立不墜其家¶聲母夫人實教之也太夫人年髙樂荆
州¶之風土子長因家焉以太夫人之樂夫此¶也子長仕
宦不敢復逺荆州以去蓋于武¶昌者六年于荆州者二
年于沅州者二<md:KR4d0216_SBCK_029-7a>¶年自沅州罷歸太夫人於是七十有七
<pb:KR4d0216_WYG_029-7a>
矣¶子長請于朝願奉祠禄以養閉門不復出¶荆州牙城
之東有屋數十楹其傍鑿池植¶花竹築室其中子長夫
婦日奉太夫人攜¶子若孫遊焉内外千指敬愛雍穆大
夫士¶慕之者紀于歌詩凡稱事親皆於子長乎¶取法蓋
如是者又二年而太夫人以疾不¶起子長歐血骨立親
負土築墳葬之日有¶鶴飛鳴其上訖事乃去夫以太夫
人享上¶夀具封邑康寧好徳五福備具子長平時<md:KR4d0216_SBCK_029-7b>¶未嘗
違膝下生也敬以養死也禮以葬於¶今之世可以無憾
<pb:KR4d0216_WYG_029-7b>
而子長毎言及太夫人¶涕泣輒隨之悲怨罔極若未嘗
一日得奉¶承其親者嗚乎終身之慕有若子長謂之¶孝
者非耶太夫人諱靜明廬州梁縣人姓¶王氏年十有二
歸髙氏生三男子祐承務¶郎機修職郎前死季則子長
也今為右朝¶請郎始侍郎公及與元祐諸公游嘉言懿¶
行太夫人悉能記之侍郎為太平州判官¶攝州事山谷
來為守謫久貧甚既入境矣<md:KR4d0216_SBCK_029-8a>¶復坐黨事免侍郎得堂帖
不以告迎候如¶禮山谷既視印已乃知之侍郎為治歸
<pb:KR4d0216_WYG_029-8a>
裝¶甚飭備過於久所事曽丞相子宣過郡下¶時公巻葬
母事欲起部使者得風㫖遣州¶都監圍其館脅之侍郎
徒步往揮其衆曰¶此前宰相坐怨家曖昧事且白汝何
敢爾¶且我攝州事事當闗我即留館中不去丞¶相以安
既獄具公巻猶坐貶丞相泣語諸¶子當事侍郎以父禮
凡此皆子長不及知¶太夫人以告曰汝父不顧身以徇
義汝宜<md:KR4d0216_SBCK_029-8b>¶勉之太夫人葬以其年十月十四日在江¶陵縣
白湖龍山之原太夫人有三男孫¶&KR0008;墌埁三女孫銘曰
<pb:KR4d0216_WYG_029-8b>
八十一年子孝以賢我銘實然龍山之阡¶
　
　
　
　
　
　
　于湖集巻二十九
¶
<md:KR4d0216_SBCK_030-1a>¶
<pb:KR4d0216_WYG_030-1a>
欽定四庫全書
　于湖集巻三十¶
　　　　　　　　　　　　宋　張孝祥　撰
　　墓誌¶
　　　邕帥蔣公墓誌銘¶
乾道元年余守桂林初識潯州守蔣君徳¶施是嵗君趨
朝執政三人者共稱君之賢¶賜對擢守邕管其明年余
免歸江東君與¶邦人送余於興安置酒擊鮮乳洞之下
<pb:KR4d0216_WYG_030-1b>
時¶方六月洞中極寒水如氷雪余與君褰裳¶脱履篝火
入之凌兢石間題名賦詩火盡¶乃出於是君六十有二
矣精神矍鑠未艾<md:KR4d0216_SBCK_030-1b>¶也又眀年余帥長沙桂州舊僚以書
來則¶云君至邕管死矣夫以君之豈弟慈祥忠¶信孝友
而位與年纔止於此何耶桂州在¶二廣號稱士鄉其間
固多賢然余之所與¶游者若君與石君惠叔其尤賢者
也君之¶没惠叔盖亦前數月死故余甚悲之明年¶八月
余帥荆州君之子礪自桂徒行數千¶里持惠叔之弟安
<pb:KR4d0216_WYG_030-2a>
持狀君行事求銘於予¶予方謝府事未間礪至刺血為
書以請夫¶以余悲君之心而礪之誠孝如此則烏可<md:KR4d0216_SBCK_030-2a>¶以
不銘也君諱允濟為桂之興安人父熈¶以君贈奉直大
夫其葬也得致堂先生胡¶公為之銘致堂道學髙一世
語不妄發奉¶直之銘可知也奉直力貧教二子君與其¶
兄允升俱中紹興二年進士第歴柳州柳¶城尉容州普
寧令改秩知邵州新化縣賀¶州富山縣新州教授通判
賔州知潯州邕¶州於是朝廷方知君而上亦且試君於
<pb:KR4d0216_WYG_030-2b>
邕¶將用君矣而君遂死積官朝請大夫君在¶州縣凡四
十年一以恩信結民務安便之<md:KR4d0216_SBCK_030-2b>¶其出入期㑹皆與民先
為要約無一切迫¶促之政嶺南取民無藝貧不堪則黠
且強¶者往往羣為盗君所至常平其賦又設方¶畧盗畏
之多去易業間發捕必得新化號¶難治姦民猾吏與寓
客之有力者根株囊¶橐令不得一搖手即以危法中之
君至屬¶爾俗為之變積嵗不輸之租車牛係道庫¶廩皆
溢㑹丁太夫人憂租未至縣者知君¶去復以歸相率數
<pb:KR4d0216_WYG_030-3a>
百人遮部使者願奪君¶喪在富川適行經界鄙逺不素
習旁郡驚<md:KR4d0216_SBCK_030-3a>¶擾有死者君親為指畫條踈節披吏受其¶成
而民聽之從容訖事部使者取其法下¶諸郡嘗攝昭州
始官出錢二百予民輸布¶一匹既復折布為錢十倍之
君疏以聞竟¶減其半隆興詔書第良二千石君在潯州¶
為廣西第一嘗按平南巡檢祝尚賢奪一¶官及君喪過
潯尚賢哭舟中哀甚或問之¶曰曩我實犯法非公之私
公賢者我安得¶不哭邕州控蠻獠嵗買國馬百貨所聚
<pb:KR4d0216_WYG_030-3b>
君¶至盡蠲異時武臣敝事馬大入諸蠻帖服<md:KR4d0216_SBCK_030-3b>¶至不敢相
讎殺死之日哭者罷市君娶於¶秦氏生四子砥碩早卒
次礪以君任將仕¶郎次確又娶王氏有女春娘君之孫
男女¶凡六人君葬以乾道四年八月丙申在興¶安縣之
趙村巨木塘二夫人祔焉銘曰¶
居也孝友仕也循良外甚和愉中乃峻剛¶惜乎生於南
方仕於南方天子方將用之¶於既老而君則嗇於數而
云亡也
<pb:KR4d0216_WYG_030-4a>
　　　朱安之墓誌銘¶
始某不識安之獨聞其賢於某之從父從<md:KR4d0216_SBCK_030-4a>¶父與安之游
相好也安之没其子績縝以¶誌文屬從父從父命某某
不得辭按安之¶朱氏諱敦仁出漢尚書令暉自㑹稽徙
鄞¶五世矣君生十年而孤慎終無違禮朱氏¶大族外内
千指君壹訓齊盖居家嚴處已¶約與人恕自其少時則
有恢厚長者之稱¶矣舉進士不偶棄歸中嵗家益豐益
務施¶鄰里緩急悉抵君未嘗以在亡辭也晚喜¶西方氏
<pb:KR4d0216_WYG_030-4b>
學自謂有所得屬疾以後事戒諸¶子安卧而逝享年六
十有九實紹興甲戌<md:KR4d0216_SBCK_030-4b>¶十有二月丁未也曽王父文偉王
父用評¶父揆夫人徐氏四男子績也縝也叔季早¶死二
女子適王造劉楶造今為山陽簿孫¶男女十三人九齡
九思九功九皋九德九¶澤九成女嫁董宏餘未行君葬
以既歿後¶二年鄉曰句章原曰梅芝月以辛丑日以¶丙
午銘曰¶
有淑如君卒不克施有承其休原實委之¶梅芝之封山
<pb:KR4d0216_WYG_030-5a>
川鬱盤君於此藏既固既安¶
　　祭文<md:KR4d0216_SBCK_030-5a>¶　　　代諸父祭伯父文¶
維紹興二十六年嵗次丙子十月己巳朔¶初六日甲戌
弟具位某等謹以清酌庶羞¶之奠致祭于先兄宫使待
制張公之靈嗚¶呼哀哉我家故微我祖則振何以振之
曰¶徳與仁逮我先君其艱其勤益揚厥光而¶卒不信我
觀于鄉莫我之貧人孰我怨而¶咸我親化貪以㢘易澆
<pb:KR4d0216_WYG_030-5b>
以醇巍巍隂功與¶天理并鍾美于公克宏厥因先君是
師少¶則有稱游于黨庠頎然鳳麟踔厲風發超<md:KR4d0216_SBCK_030-5b>¶逸絶塵
徒步入闗蜚聲成均擢第以歸謂¶當親榮陟岵告㓙衘
哀茹辛終喪筮仕浙¶河之濆攜我諸季奉先夫人則孝
則慈仰¶事俯循家徒壁立穆然春温邉庭失守京¶闗纒
氛慟哭仰天上書扣閽狡童逋誅樞¶臣提軍以公參籌
亟奏厥勲帝庸寵嘉召¶見紫宸公矢其謀慷慨自陳忠
憤激發肝¶膽輪囷主辱臣死臣敢愛身願張皇威于¶彼
<pb:KR4d0216_WYG_030-6a>
强鄰宗伯之長異數式敦黄金九環車¶朱兩輪我出我
疆虎狼繽紛驅脅使從九<md:KR4d0216_SBCK_030-6a>¶死是瀕公曰我死本朝則尊
强項不屈志¶士氣伸義動北人北人逡巡顧視介者既¶
降而髠公欲斬之懼而宵奔敵縶維公俘¶囚與羣沙漠
雪積煙雲塵昬一節起居面¶黧膚皸飢腸齧氈凍衣結
鶉懷闕傾日思¶親望雲引脰南鄉涙乾聲吞生還何時
十¶五秋春天子憐公番番良臣我圖爾功其¶賛國鈞柄
臣忌公公歌小旻外祠延閣淹¶留海濵母子白首綵衣
<pb:KR4d0216_WYG_030-6b>
更新世賞之渥燕¶及弟昆風木不停艱疚荐臻三年廬
墓羸<md:KR4d0216_SBCK_030-6b>¶然哀㷀終老抱疾齋㕑無葷姦慝既屏公¶道乃申
一麾池陽起膺帝綸布政未月恩¶惠浹淪條疏節披剔
蠧理棼引疾遽還莫¶諭所云嗚呼哀哉小留歸裝桐川
之隂忽¶與諸公告訣周諄曰悟大命傾于浹旬乃¶作治
命累數千言書之簡編標列縷分必¶以我喪歸葬四眀
徧告朋友及郡守丞又¶移我書如前之陳我之得書震
懼以驚此¶豈戲耶抑有其徴遽往侍公何疾之嬰飲¶酒
<pb:KR4d0216_WYG_030-7a>
賦詩歡如平生惟是後前棺槨衣衾我<md:KR4d0216_SBCK_030-7a>¶苦謂公棄此弗
貞公笑不荅促我以行六¶月乙未公之初生疇昔之夜
既沐而薫顧¶謂諸孤汝眠勿興寢以衣冠寂無聞聲旦¶
起視公則公既薨體柔色敷蟬蜕之輕嗚¶呼哀哉使以
訃行于杭于昇我與季聞糜¶肝沸心奔走㑹喪籲天不
聞念我先兄大¶我宗祊我輩宦學須公以成胥保胥訓
先¶子是承有徳未報去騎箕星二叔安鄂欲¶來弗能手
足同體翦焉摧傾嗚呼哀哉我¶公之生松貞蘭芬金石
<pb:KR4d0216_WYG_030-7b>
其剛氷鑑之清終<md:KR4d0216_SBCK_030-7b>¶始大節紀在汗青尚須鴻儒墓隧其
銘嗚¶呼哀哉公之文章如漢兩京渾渾其全鑿¶鑿其精
揮毫落筆龍蛇矯騰一斗百篇紙¶價為増敬用纂輯畀
之雲仍嗚呼哀哉我¶取遺訓一一作程迺兹諸孤㛰嫁
教令我¶輩任責其敢弗欽有渝此言豈無鬼神嗚¶呼哀
哉窀穸之期卜此嵗零小留于郊其¶居則寧諸孤在傍
以妥厥靈逝者不留三¶虞是臨帝有宻章賁于幽扃匪
作斯文惟¶以薦誠尚饗<md:KR4d0216_SBCK_030-8a>¶
<pb:KR4d0216_WYG_030-8a>
　　　代焚黄祭文¶
嗚呼皇考之徳信于鄉黨而卒不昌其身¶以啓其後人
不生享榮養而惟有宻章之¶寵以賁于幽扃嗚呼哀哉
我之元昆躬承¶慈訓以大吾家諸弟因仍紳冕則華兄
列¶從班某仕于朝室有妻孥衣豐食饒念我¶先君其艱
其勤生我劬勞至于成人菽水¶之奉曽不一日不孝之
責昊天罔極兩秩¶賜褒匪敢云報天子有命弗敢弗告
嗚呼¶哀哉尚饗<md:KR4d0216_SBCK_030-8b>¶
<pb:KR4d0216_WYG_030-8b>
　　　亡妻時氏宿告文¶
嗚呼哀哉自癸未至于戊子吾婦之死於¶是六日矣越
己丑將殯于寶林之佛寺以¶俟卜吉而藏焉嗚呼哀哉
爾尚知之乎否¶
　　　起靈¶
嗚呼已矣無可言者矣以是為爾之遣奠¶嗚呼哀哉¶
　　　菆¶
嗚呼哀哉吾王母馮夫人皇妣孫夫人實¶葬四明吾父
<pb:KR4d0216_WYG_030-9a>
母之命將以汝從之吾官于<md:KR4d0216_SBCK_030-9a>¶朝未能持汝喪以往也是
以卜菆于此嗚¶呼哀哉汝奉佛素謹屬纊而誦佛之聲
猶¶不絶今使汝依佛以居吾又時節視汝惟¶謹汝其安
之嗚呼哀哉¶
　
　
　
　
<pb:KR4d0216_WYG_030-9b>
　
　
　
　
　
　
　
　于湖集巻三十
<md:KR4d0216_SBCK_030-9b>¶
<md:KR4d0216_SBCK_031-1a>¶
<pb:KR4d0216_WYG_031-1a>
欽定四庫全書
　于湖集巻三十一¶
　　　　　　　　　　　　宋　張孝祥　撰
　　樂府¶
　　　六州歌頭¶
長淮望斷闗塞莽然平征塵暗霜風勁悄¶邊聲黯銷凝
追想當年事殆天數非人力¶洙泗上絃歌地亦紛爭隔
水氊鄉落日牛¶羊下區脫縱横看名王宵獵騎火一川
<pb:KR4d0216_WYG_031-1b>
明¶笳鼓悲鳴遣人驚　念腰間箭匣中劒空¶埃蠧竟何
成時易失心徒壯嵗將零渺神¶京干羽方懷逺靜烽燧
且休兵冠蓋使紛<md:KR4d0216_SBCK_031-1b>¶馳騖若為情聞道中原遺老常南望
翠葆¶霓旌使行人到此忠憤氣塡膺有淚如傾¶
　　　水調歌頭(為揔得居士夀/)¶
隆中三顧客圯上一編書英雄當日感㑹¶餘事了寰區
千載神交二子一笑眇然兹¶世卻願駕柴車長憶淮南
岸耕釣混樵漁¶　忽扁舟凌駭浪到三呉綸巾羽扇容
<pb:KR4d0216_WYG_031-2a>
與¶爭看列仙儒不為蓴鱸笠澤便掛衣冠神¶武此興渺
江湖舉酒對明月髙曳九霞裾¶
　　　又(凱歌上劉恭父/)<md:KR4d0216_SBCK_031-2a>¶猩鬼嘯篁竹玉帳夜分弓少年荆楚劒客¶突騎錦襜紅
千里風飛雷厲四校星流彗¶掃蕭斧剉春葱談笑青油
幕日奏捷書同¶　詩書帥黄閣老黒頭公家傳鴻寳祕
略¶小試不言功聞道璽書頻下看即沙堤歸¶去帷幄且
從容君王自神武一舉朔庭空
<pb:KR4d0216_WYG_031-2b>
　　　又(泛湘水/)¶
濯足夜灘急晞髮北風凉呉山楚澤行徧¶只欠到瀟湘
買得扁舟歸去此事天公付¶我六月下滄浪蟬蛻塵埃
外蝶夢水雲鄉<md:KR4d0216_SBCK_031-2b>¶　製荷衣紉蘭佩把瓊芳湘妃起舞一
笑¶撫瑟奏清商喚起九歌忠憤拂拭三閭文¶字還與日
爭光莫遣兒輩覺此樂未渠央¶
　　　又(金山觀月/)¶
江山自雄麗風露與髙寒寄聲(一本/作牋)月姊借¶我玉鑑此
<pb:KR4d0216_WYG_031-3a>
中看幽壑魚龍悲嘯倒影星辰揺¶動海氣夜漫漫湧起
白銀闕危駐紫金山¶　表獨立飛霞珮切雲冠漱冰濯
雪眇視¶萬里一毫端回首三山何處聞道羣仙笑¶我要
我欲俱還揮手從此去翳鳯更驂鸞<md:KR4d0216_SBCK_031-3a>¶　　　又(汪徳卲無盡藏/)¶
淮楚襟帶地雲夢澤南州滄江翠壁佳處¶突兀起紅樓
憑仗使君胷次與問老仙何¶在長嘯俯清秋試遣吹簫
看騎鶴恐來游¶　欲乘風凌萬頃汎扁舟山髙月小霜
<pb:KR4d0216_WYG_031-3b>
露¶既降凛凛不能留一弔周郎羽扇尚想曹¶公横槊興
廢兩悠悠此意無盡藏分付水¶東流¶
　　　又(隱靜山觀雨/)¶
青嶂度雲氣幽壑舞回風山神助我竒觀<md:KR4d0216_SBCK_031-3b>¶喚起碧霄龍
電掣金蛇千丈雷震靈鼉萬¶疊洶洶欲崩空盡㵼銀潢
水傾入寳蓮宫¶　坐中客凌積翠看奔洪人間應失匕
筯¶此地獨從容洗了從來塵垢潤及無邊焦¶槁造物不
言功天宇忽開霽日在五雲東
<pb:KR4d0216_WYG_031-4a>
　　　又(桂林集句/)¶
五嶺皆炎熱冝人獨桂林江南驛使未到¶梅蘂破春心
繁㑹九衢三市縹緲層樓傑¶觀雪片一冬深自是清凉
國莫遣瘴煙侵¶　江山好青羅帶碧玉簮平沙細浪欲
盡<md:KR4d0216_SBCK_031-4a>¶陡起忽千尋家種黄柑丹荔户拾明珠翠¶羽簫鼓夜
沉沉莫問驂鸞事有酒且頻斟¶
　　　又(桂林中秋/)¶
今夕復何夕此地過中秋賞心亭上喚客¶追憶去年游
<pb:KR4d0216_WYG_031-4b>
千里江山如畫萬井笙歌不¶夜扶路看遨頭玉界擁銀
闕珠箔巻瓊鈎¶　馭風去忽吹到嶺邊州去年明月依
舊¶還照我登樓樓下水明沙靜樓外參横斗¶轉搔首思
悠悠老子興不淺聊復此淹留¶
　　　又(和龐佑父/)<md:KR4d0216_SBCK_031-4b>¶雪洗戰塵靜風約楚雲留何人為冩悲壯¶吹角古城樓
湖海平生豪氣闗塞如今風¶景剪燭看呉鉤䞉喜然犀
處駭浪與天浮¶　憶當年周與謝冨春秋小喬初嫁香
<pb:KR4d0216_WYG_031-5a>
囊¶未解勲業故優游赤壁磯頭落照肥水橋¶邊衰草渺
渺喚人愁我欲乘風去擊楫誓¶中流¶
　　　又(為時傳之夀/)¶
雲海漾空濶風露凛髙寒仙翁鶴駕羽節¶縹緲下天端
指㸃虚無征路時見雙鳬飛<md:KR4d0216_SBCK_031-5a>¶舞揮斥隘塵寰吹笛向何
處海上有三山¶　綵衣新魚服麗更朱顔蟠桃未熟千
歳¶容與且人間早晩金泥封詔歸侍玉皇香¶案踵武列
仙班玉骨自難老未用九霞丹
<pb:KR4d0216_WYG_031-5b>
　　　又(為方務徳侍郎夀/)¶
紫橐論思舊碧落拜除新内家勑使傳詔¶親付玉麒麟
千里江山増麗是處旌旗改¶色佳氣鬱輪囷看取連宵
雪借與萬家春¶　建崇牙開盛府是生辰十州老稚都
向¶今日祝松椿多少活人隂徳合享無邊長<md:KR4d0216_SBCK_031-5b>¶筭惟有我
知君來歳更今日一氣轉洪鈞¶
　　　又(埀虹亭/)¶
艤棹太湖岸天與水相連埀虹亭上五年¶不到故依然
<pb:KR4d0216_WYG_031-6a>
洗我征塵三斗快揖商飈千¶里鷗鷺亦翩翩身在水晶
闕眞作馭風仙¶　望中秋無五日月還圓倚欄清嘯孤
發¶驚起壑龍眠欲酹鴟夷西子未辦當年功¶業空繫五
湖船不用知餘事蓴鱠正芳鮮¶
　　　又(送劉恭父趨朝/)¶
鼇禁輟頗牧熊軾頼龔黄一時林莽千險<md:KR4d0216_SBCK_031-6a>¶蠭午要驅攘
金版六韜初試煙斂山空野¶迥低草見牛羊旒纊釋南
顧戈甲濯銀潢¶　璽書下褒懿績促曹裝帝宸天近紅
<pb:KR4d0216_WYG_031-6b>
斾¶東去帶朝陽歸輔五雲丹陛回首楚樓千¶里遺愛滿
瀟湘應記依劉客曽此奉離觴¶
　　　多麗¶
景蕭踈楚江那更髙秋逺連天茫茫都是¶敗蘆枯蓼汀
洲認炊煙幾家蝸舍映夕照¶一簇漁舟去國雖遥寧親
漸近數峯青處¶是吾州便乘取波平風靜荃棹且夷猶
闗<md:KR4d0216_SBCK_031-6b>¶情有㝠冥去鴈拍拍輕鷗　忽追思當年¶徃事惹起
無限羇愁拄笏朝來多爽氣秉¶燭夜永足清游翠袖香
<pb:KR4d0216_WYG_031-7a>
寒朱絃韻悄無情¶江水只東流柂樓晩清商哀怨還聽
隔船¶謳無言乆餘霞散綺煙際帆收¶
　　　木蘭花慢¶
送歸雲去鴈澹寒采滿溪樓正佩解湘腰¶釵孤楚鬢鸞
鑑分收凝情望行處路但踈¶煙逺樹織離憂只有樓前
溪水伴人清淚¶長流　霜華夜永逼衾裯喚誰䕶衣篝
念<md:KR4d0216_SBCK_031-7a>¶粉館重來芳塵未掃爭見嬉游情知悶來¶殢酒奈迴
腸不醉只添愁脉脉無言竟日¶斷魂雙鶩南州
<pb:KR4d0216_WYG_031-7b>
　　　又¶
紫簫吹散後恨燕子只空樓念璧月長虧¶玉簮中斷覆
水難收青鸞送碧雲句道霞¶扃霧鎻不堪憂情與文梭
共織怨隨宫葉¶同流　人間天上兩悠悠暗淚灑燈篝
記¶谷口園林當時驛舍夢裏曽游銀屏低聞¶笑語但醉
時冉冉醒時愁擬把菱花一半<md:KR4d0216_SBCK_031-7b>¶試尋髙價皇州¶
　　　水龍吟(望九華山作/)¶
竹輿曉入青陽細風凉月天如洗峰回路¶轉雲舒霞巻
<pb:KR4d0216_WYG_031-8a>
了非人世轉就丹砂鑄成金¶鼎碧光相倚料天闗虎守
箕疇龍負開神¶祕留兹地　縹緲珠幢羽衛望蓬萊初
無¶弱水仙人拍手山頭笑我塵埃滿袂春鎻¶瑶芳霧迷
芝圃昔遊都記悵世縁未了匆¶匆又去空凝竚煙霄裏¶
　　　又(過浯溪/)<md:KR4d0216_SBCK_031-8a>¶平生只說浯溪斜陽喚我歸船繫月華未¶吐波光不動
新凉如水長嘯一聲山鳴谷¶應栖禽驚起問元顔去後
水流花謝當年¶事憑誰記　須信兩翁不死駕飛車時
<pb:KR4d0216_WYG_031-8b>
遊¶兹地漫郎宅裏中興碑下應留屐齒酌我¶清尊洗公
孤憤來同一醉待相將把袂清¶都歸路騎鶴去三千歳¶
　　　念奴嬌(過洞庭/)¶
洞庭青草近中秋更無一㸃風色玉鑑瓊¶田三萬頃著
我扁舟一葉素月分輝明河<md:KR4d0216_SBCK_031-8b>¶共影表裏俱澄澈悠然心
㑹妙處難與君¶說　應念嶺海經年孤光自照肝肺皆
冰¶雪短髮蕭騷襟袖冷穩泛滄浪空濶盡吸¶西江細斟
北斗萬象為賔客扣舷獨笑不¶知今夕何夕
<pb:KR4d0216_WYG_031-9a>
　　　又(張仲欽提刑行邊/)¶
弓刀陌上淨蠻煙瘴雨朔雲邊雪幕府横¶驅三萬里一
把平安遥接方丈三韓西山¶八詔慕義羞椎結梯航入
貢路經頭痛身¶熱　今代文武通人青霄不上卻把南
州<md:KR4d0216_SBCK_031-9a>¶節敵馬秋肥鵰力健應看名王宵獵壯士¶長歌故人
一笑趂得梅花月王春奏計便¶須平歩清切¶
　　　又(欲雪呈朱漕元順/)¶
朔風吹雨送凄凉天氣埀埀欲雪萬里南¶荒雲霧滿弱
<pb:KR4d0216_WYG_031-9b>
水蓬萊相接凍合龍岡寒侵¶銅柱碧海冰澌結慿髙一
笑問君何處炎¶熱　家在楚尾呉頭歸期猶未對此驚
時¶節憶得年時貂帽煖鐵馬千羣觀獵狐兎¶成車笙歌
隱地歸踏層城月持杯且醉不<md:KR4d0216_SBCK_031-9b>¶須北望凄切¶
　　　又(再和/)¶
繡衣使者度郢中絶唱陽春白雪人物應¶須天上去一
日君恩三接粉省香濃宫牀¶錦重更把絲絇結臣心如
水不教炙手成¶熱　還記嶺海相從長松千丈映我秋
<pb:KR4d0216_WYG_031-10a>
竿¶節忍凍推敲清興滿風裏烏巾獵獵只要¶東歸歸心
入夢夢泛寒江月不因蓴鱠白¶頭親望眞切¶
　　　又<md:KR4d0216_SBCK_031-10a>¶星沙初下望重湖逺水長雲漠漠一葉扁¶舟誰念我今
日天涯飄泊平楚南來大江¶東去處處風波惡呉中何
地滿懐俱是離¶索　常記送我行時緑波亭上泣透青
羅¶薄檣燕低飛人去後依舊湘城簾幕不盡¶山川無窮
煙浪辜負秦樓約漁歌聲斷為¶君雙泪傾落
<pb:KR4d0216_WYG_031-10b>
　　　醉蓬萊(為老人壽/)¶
問人間榮事海内髙名似今誰比脫屣歸¶來眇浮雲冨
貴致逺鉤深樂天知命且從<md:KR4d0216_SBCK_031-10b>¶容閱世火候周天金文滿
義從來活計¶　有酒一尊有棊一局少日親朋舊家隣
里¶世故紛紜但蚊䖟過耳解愠薫風做凉梅¶雨又一般
天氣曲几蒲團綸巾羽扇年年¶如是¶
　　　雨中花¶
一葉凌波十里馭風煙鬟霧鬢蕭蕭認得¶蘭臯瓊珮水
<pb:KR4d0216_WYG_031-11a>
館冰綃秋霽明霞乍吐曙凉¶宿靄初消恨微顰不語少
進還收竚立迢¶遥　神交冉冉愁思盈盈斷魂欲遣誰
招<md:KR4d0216_SBCK_031-11a>¶猶自待青鸞傳信烏鵲成橋悵望胎仙琴¶疊忍看翡
翠蘭苕夢回人逺紅雲一片天¶際笙簫¶
　　　二郎神(七夕/)¶
坐中客共千里瀟湘秋色漸萬寳西成農¶事了䆉稏㸔
黄雲阡陌喬口橘洲風浪穩¶嶽鎭聳倚天青壁追前事
興亡相續空與¶山川陳迹　南國都㑹繁盛依然似昔
<pb:KR4d0216_WYG_031-11b>
聚¶翠羽明珠三市滿樓觀湧參差金碧乞巧¶處家家追
樂事爭要做豐年七夕願明年<md:KR4d0216_SBCK_031-11b>¶強健百姓歡娯還如今
日¶
　　　轉調二郎神¶
悶來無那暗數盡殘更不寐念楚館香車¶呉溪蘭棹多
少愁雲恨水陣陣回風吹雪¶霰更旅鴈一聲沙際想靜
擁孤衾頻挑寒¶灺數行珠淚　凝睇傍人笑我終朝如
醉¶便錦織回鸞素傳雙鯉難冩衷腸宻意緑¶鬢㸃霜玉
<pb:KR4d0216_WYG_031-12a>
肌消雪兩處十分憔悴爭忍見¶舊時姢姢素月照人千
里¶
　
　
　
　
　
　
<pb:KR4d0216_WYG_031-12b>
　
　
　
　
　
　
　
　于湖集巻三十一
¶
<md:KR4d0216_SBCK_032-1a>¶
<pb:KR4d0216_WYG_032-1a>
欽定四庫全書
　于湖集巻三十二¶
　　　　　　　　　　　　宋　張孝祥　撰
　　樂府¶
　　　滿江紅¶
秋滿蘅臯煙蕪外呉山歴歴風乍起蘭舟¶不住浪花揺
碧離岸櫓聲驚漸逺盈襟淚¶顆凄猶滴問此情能有幾
人知新相識¶　追徃事歡連夕經舊館人非昔把輕顰
<pb:KR4d0216_WYG_032-1b>
淺¶笑細思重憶紅葉題詩誰與寄青樓薄倖¶空遺迹但
長洲茂苑草萋萋愁如織¶
　　　又(于湖懷古/)<md:KR4d0216_SBCK_032-1b>¶千古凄凉興亡事但悲陳迹凝望眼呉波¶不動楚山藂
碧巴滇緑駿追風逺武昌雲¶斾連江赤笑老姦遺臭到
如今留空壁¶　邊書靜烽煙息通軺傳銷鋒鏑仰太平
天¶子坐收長策蹴踏揚州開帝里渡江天馬¶龍為匹㸔
東南佳氣鬱葱葱傳千億
<pb:KR4d0216_WYG_032-2a>
　　　又(思歸寄柳州/)¶
秋滿灕(一本/作湘)源瘴雲靜曉山如簇動逺思¶空江小艇髙
丘喬木策策西風雙鬢底暉¶暉斜日朱欄曲試側身回
首望京華迷南<md:KR4d0216_SBCK_032-2a>¶北　思歸夢天邊鵠游宦事蕉中鹿想
一¶年好處砌紅堆緑羅帕分柑霜落齒冰盤¶剥芡珠盈
掬倩春纎縷鱠搗香虀新篘熟¶
　　　青玉案(餞别劉恭父/)¶
紅塵冉冉長安路㸔風度凝然去唱徹陽¶闗留不住甘
<pb:KR4d0216_WYG_032-2b>
棠庭院芰荷香渚盡是相思¶處　龜魚從此誰為主好
記江湖斷腸句¶萬斛離愁休更訴洞庭煙棹楚樓風露
去¶作為霖雨¶
　　　洞仙歌(和清虚先生皇甫坦韻/)<md:KR4d0216_SBCK_032-2b>¶清都絳闕我自經行慣璧月帶珠星引鈞¶天笙簫不斷
寳簮瑶珮玉立拱清班天一¶笑物皆春結得清虚伴
還丹九轉凡骨親曽¶換攜劒到人間偶相逢依然青眼
狂歌醉舞心¶事有誰知明月下好風前相對綸巾岸
<pb:KR4d0216_WYG_032-3a>
　　　蝶戀花(行湘隂/)¶
漠漠飛來雙屬玉一片秋光染就瀟湘緑¶雪轉寒蘆花
簌簌晩風細起波紋縠　落¶日閒雲歸意促小倚蓬䆫
冩作思家曲過¶盡碧灣三十六扁舟只在灘頭宿<md:KR4d0216_SBCK_032-3a>¶　　　又(懐于湖/)¶
恰到杏花紅一樹撚指來時結子青無數¶漠漠春隂纒
柳絮一天風雨將春去　春¶到家山須小住芍藥櫻桃
更是尋芳處遶¶院碧蓮三百畝留春伴我春應許
<pb:KR4d0216_WYG_032-3b>
　　　又(送劉恭父/)¶
畫㦸斿閒刀入鞘安石榴花影落紅欄小¶似勸先生須
飲釂枕中鴻寳微傳妙　衮¶衮鋒車還急詔滿眼瀟湘
揔是恩波渺歸¶去槐庭思楚嶠觚稜月曉期分照<md:KR4d0216_SBCK_032-3b>¶　　　又(送姚主管横州/)¶
君泛仙槎銀海去後日相思地角天涯路¶草草杯盤深
夜語冥冥四月黄梅雨　莫¶拾明珠并翠羽但使邦人
愛我如慈母待¶得政成民按堵朝天衣袂翩翩舉
<pb:KR4d0216_WYG_032-4a>
　　　鷓鴣天(上元設醮/)¶
詠徹瓊章夜向䦨天移星斗下人間九光¶倒景騰青簡
一氣回春遶絳壇　瞻北闕¶祝南山遥知仙仗簇清班
何人曽侍傳柑¶宴翡翠簾開識聖顔<md:KR4d0216_SBCK_032-4a>¶　　　又¶
子夜封章扣紫清五霞光裏珮環聲驛傳¶風火龍鸞舞
歩入煙霄孔翠迎　瑶簡重¶羽衣輕金童雙引到通明
三湘五管同民¶樂萬歲千秋與帝齡
<pb:KR4d0216_WYG_032-4b>
　　　又¶
憶昔追遊翰墨場武夷仙伯較文章琅函¶奏號銀臺省
氊筆書名御苑墻　經十載¶過三湘横楣麗錦照傳觴
醉餘吐出胷中¶墨只欠彭宣到後堂<md:KR4d0216_SBCK_032-4b>¶　　　又¶
月地雲堦歡意䦨仙姿不合住人間驂鸞¶已恨車塵逺
泣鳯空餘燭影殘　情脉脉¶淚珊珊梅花音信隔闗山
只應楚雨清留¶夢不耐呉霜緑易斑
<pb:KR4d0216_WYG_032-5a>
　　　又(提刑仲欽行部萬里閲四月/而後來歸輙成為太夫人夀)¶
去日清霜菊滿藂歸來髙柳絮纒空長驅¶萬里山收瘴
徑度層波海不風　陰徳徧¶嶺西東天教慈母壽無窮
遥知今夕稱觴¶處衣綵還將衣繡同<md:KR4d0216_SBCK_032-5a>¶　　　又(為老母壽/)¶
阿母蟠桃不記春長沙星裏壽星明金花¶羅紙新裁詔
貝葉旁行别授經　同犬子¶祝龜齡天教二老鬢長青
明年今日稱觴¶處更有孫枝滿謝庭
<pb:KR4d0216_WYG_032-5b>
　　　又(贈錢横州子山/)¶
舞鳯飛龍五百年盡將錦繡裹山川王家¶劵册諸孫嗣
主第笙歌故國傳　居玉鉉¶擁金蟬秪今門户慶蟬聨
君侯合侍明光¶殿且作横槎海上仙<md:KR4d0216_SBCK_032-5b>¶　　　又(餞劉恭父/)¶
浴殿西頭白玉堂湘江東畔碧油幢北辰¶躔次瞻星象
南國山川解印章　隨歩武¶謝恩光送公歸趣舍人裝
它年若肯傳衣¶鉢今日應須釂壽觴
<pb:KR4d0216_WYG_032-6a>
　　　又(淮西為老人壽/)¶
晝得游嬉夜得眠農桑欲徧楚山川問㸔¶百姓知公否
餘子紛紛定不然　思主眷¶酌民言與民稱壽拜公前
只將心與天通¶處合住人間五百年<md:KR4d0216_SBCK_032-6a>¶　　　又(餞劉恭父/)¶
割鐙難留乘馬東花枝爭㸔裊長紅衮衣¶空使斯民戀
緑竹誰歌入相同　回武事¶致年豐幾多遺愛在湘中
須知楚水楓林¶下不似初聞長樂鐘
<pb:KR4d0216_WYG_032-6b>
　　　又(平國弟生日/)¶
楚楚吾家千里駒老人心事正闗渠風流¶合是堦除玉
愛惜眞成掌上珠　紆綵綬¶薦芳壺老人還醉弟兄扶
問將何物為兒¶壽付與家傳萬巻書<md:KR4d0216_SBCK_032-6b>¶　　　又(荆州别同官/)¶
又向荆州住半年西風催放五湖船來時¶露菊團金顆
去日池荷疊緑錢　&KR0445;别酒¶扣離絃一時賔從最多賢
今宵&KR0184;醉花迷¶坐後夜相思月滿川
<pb:KR4d0216_WYG_032-7a>
　　　又¶
憶昔彤庭望日華怱怱枯筆夢生花鬱輪¶袍曲慙新奏
風送銀灣犯斗槎　追徃事¶甫新𤓰飛蓬何事及蘭麻
一江湘水流餘¶潤十里河堤築淺沙<md:KR4d0216_SBCK_032-7a>¶　　　又¶
瞻蹕門前識箇人柳眉桃臉不勝春(一本作香¶車/油壁照彫輪)短襟
衫子新來棹四直冠兒内様¶新　秋色淨曉糚勻不知
何事在風塵主¶翁若也憐幽獨帶取妖嬈上玉宸
<pb:KR4d0216_WYG_032-7b>
　　　虞美人(贈盧堅叔/)¶
盧敖夫婦驂鸞侣相敬如賔主森然蘭玉¶滿尊前舉桉
齊眉樂事㸔年年　我家白¶髮雙埀雪已是經年别今
宵歸夢楚江濵¶也學君家兒子壽吾親<md:KR4d0216_SBCK_032-7b>¶　　　又(代季弟壽老人/)¶
雪花一尺江南北薪盡炊無粟老仙活國¶試刀圭十萬
人家生意與春回　天公一¶笑醻陰徳賜與長生籍今
朝雪霽壽尊前¶看我雙親都是地行仙
<pb:KR4d0216_WYG_032-8a>
　　　又(無為作/)¶
雪消煙漲清江浦碧草春無數江南幾樹¶夕陽紅㸃㸃
歸㠶吹盡晩來風　樓頭自¶擪昭華管我已無腸斷斷
行雙鴈向人飛¶織錦回文空在寄它誰<md:KR4d0216_SBCK_032-8a>¶　　　又¶
溪西竹榭溪東路溪上山無數小舟却在¶晩煙中更㸔
蕭蕭微雨打踈篷　無聊情¶緒如中酒此意君知否年
時曽向此中行¶有箇人人相對坐調箏
<pb:KR4d0216_WYG_032-8b>
　　　又¶
柳梢梅萼春全未誰㑹傷春意一年好處¶是新春柳底
梅邊只欠那人人　憑春約¶住梅和柳略待些時候錦
㠶風送綵舟來¶却遣香苞嬌葉一齊開<md:KR4d0216_SBCK_032-8b>¶　　　又¶
羅衣怯雨輕寒透陡做傷春瘦箇人無奈¶語佳期徙倚
黄昬池閣等多時　當初不¶似休來好來後空煩惱倩
人傳語更商量¶只得千金一笑也甘當
<pb:KR4d0216_WYG_032-9a>
　　　鵲橋仙(邢少連送茉莉/)¶
北䆫凉透南䆫月上浴罷滿懐風露不知¶何處有花來
但恠底清香無數　炎州珍¶産呉兒未識天與幽芳獨
歩冰肌玉骨歳¶寒時倩閒止堂中留住(閒止少連堂名/)<md:KR4d0216_SBCK_032-9a>¶　　　又(落梅/)¶
吹香成陣飛花如雪不那朝來風雨可憐¶無處避春寒
但玉立仙衣數縷　清愁萬¶斛柔腸千結醉裏一時分
付與君不用嘆¶飄零待結子成隂歸去
<pb:KR4d0216_WYG_032-9b>
　　　又¶
横波滴素遥山蹙翠江北江南腸斷不知¶何處馭風來
雲霧裏釵横鬢亂　香羅疊¶恨蠻牋冩意付與瑶臺女
伴醉時言語醒¶時羞道醒了休教再㸔<md:KR4d0216_SBCK_032-9b>¶　　　又(平國弟生日/)¶
湘江東畔去年今日堂上簮纓羅綺弟兄¶同拜壽尊前
共一笑歡歡喜喜　渚宫風¶月邊城鼓角更好親庭一
醉醉時重唱去¶年詞願來歳強如今歳
<pb:KR4d0216_WYG_032-10a>
　　　又(以酒果為黄子黙壽/)¶
南州名酒北園珍果都與黄香為壽風流¶文物是家傳
睨血指旁觀袖手　東風消¶息西山爽氣緫聚君家户
牖舊時曽識玉¶堂仙在帝所頻開薦口<md:KR4d0216_SBCK_032-10a>¶　　　又(戯贈呉伯承侍兒/)¶
明珠盈斗黄金作屋占了湘中秋色金風¶玉露不勝情
看天上人間今夕　枝頭一¶㸃琴心三疊筭有詩名消
得野堂從此不¶蕭踈問何日尊前喚客
<pb:KR4d0216_WYG_032-10b>
　　　又(别立之/)¶
黄陵廟下送君歸去上水船兒一隻離歌¶聲斷酒杯空
容易裏東西南北　重湖風¶月九秋天氣冉冉清愁如
織我家住在楚¶江濵為頻寄雙魚素尺<md:KR4d0216_SBCK_032-10b>¶　　　又(為老人夀/)¶
東明大士吾家老子是一元知非二共攜¶甘雨趂生朝
做萬里豐年歡喜　司空山¶上長沙星裏乞與無邊祥
瑞仙家日月鎭¶常春笑人説長生久視
<pb:KR4d0216_WYG_032-11a>
　　　南鄉子(送朱元晦行張敬/夫邢少連同集)¶
江上送歸船風雨排空浪拍天頼有清尊¶澆别恨悽然
寳蠟燒花看吸川　楚舞對¶湘絃煖響圍春錦帳氊坐
上定知無俗客¶俱賢便是朱張與少連<md:KR4d0216_SBCK_032-11a>¶　　　畫堂春(上老母夀/)¶
蟠桃一熟九千年仙家春色無邊畫堂日¶煖巻非煙晝
永風妍　看取䟽封湯沐何¶妨頻棹觥船方瞳緑髮對
儒仙歳歳尊前
<pb:KR4d0216_WYG_032-11b>
　
　
　
　
　
　
　
　于湖集巻三十二
<md:KR4d0216_SBCK_032-11b>¶
<md:KR4d0216_SBCK_033-1a>¶
<pb:KR4d0216_WYG_033-1a>
欽定四庫全書
　于湖集巻三十三¶
　　　　　　　　　　　　宋　張孝祥　撰
　　樂府¶
　　　柳梢青(餞别蔣徳施/)¶
重陽時節滿城風雨更催行色隴樹寒輕¶海山秋老清
愁如織　一杯莫惜留連我¶亦是天涯倦客後夜相思
水長山逺東西¶南北
<pb:KR4d0216_WYG_033-1b>
　　　又(元宵何髙士/說京師舊事)¶
今年元夕探盡江梅都無消息草市梢頭¶柳莊深處雪
花如席　一尊鄰里相過也<md:KR4d0216_SBCK_033-1b>¶隨分移時換節玉輦端門
紅旗夜市憑君¶休說¶
　　　又(探梅/)¶
溪南溪北玉香消盡翠嬌無力月淡黄昬¶煙横清曉都
無消息　無聊更遶空枝斷¶魂逺重招怎得驛使歸來
戍樓吹斷空成¶悽惻
<pb:KR4d0216_WYG_033-2a>
　　　踏莎行¶
楊柳東風海棠春雨清愁冉冉無來處曲¶徑驚飛蛺蝶
叢回塘凍濕鴛鴦侣　舞徹<md:KR4d0216_SBCK_033-2a>¶霓裳歌殘金縷蘼蕪白芷
愁煙渚不識陽¶臺夢裏雲試聽華表歸來語¶
　　　又(長沙牡丹花極小戯作此詞并以/二枝為伯承敬夫諸兄一觴之薦)¶
洛下根株江南栽種天香國色千金重花¶邊三閣建康
春風前十里揚州夢　油壁¶輕車青絲短鞚看花日日
催賔從而今何¶許定王城一枝且為鄰翁送
<pb:KR4d0216_WYG_033-2b>
　　　又(荆南作/)¶
旋葺荒園初開小徑物華還與東風競曲¶檻暉暉落照
明髙城冉冉孤煙暝　柳色<md:KR4d0216_SBCK_033-2b>¶金寒梅花雪靜道人隨處
成幽興一杯不¶惜小淹留歸期已理滄浪艇¶
　　　又¶
萬里扁舟五年三至故人相見尤堪喜山¶隂乘興不須
回毗耶問疾難為對　不藥¶身輕髙談心㑹匆匆我又
成歸計它時江¶海肯相尋緑蓑青蒻看清貴
<pb:KR4d0216_WYG_033-3a>
　　　又(五月十三日月甚佳/)¶
藕葉池塘榕陰庭院年時好月今宵見雲¶鬟玉臂共清
寒冰綃霧縠誰裁剪　撲粉<md:KR4d0216_SBCK_033-3a>¶輕綿侵塵寳扇遥知掩抑
成凄怨去程何¶許是歸程離觴為我深深勸¶
　　　又(送别劉子思/)¶
古屋藂祠孤舟野渡長年與客分攜處漠¶漠愁陰嶺上
雲蕭蕭别意溪邊樹　我已¶北歸君方南去天涯客裏
多岐路須君早¶出瘴煙來江南山色青無數
<pb:KR4d0216_WYG_033-3b>
　　　又(壽黄堅叟併以送行/)¶
時雨初晴詔書隨至邦人父老為君喜十¶年江海始歸
來祥曦殿裏攙班對　日月<md:KR4d0216_SBCK_033-3b>¶開明風雲感㑹切須穩上
平戎計天教慈¶母壽無窮看君黄髮腰金貴¶
　　　又(為朱漕壽/)¶
桂嶺南邊湘江東畔三年兩見生申旦知¶君心地與天
通天教仙骨年年換　趂此¶秋風乘槎霄漢看看黄紙
書來喚但令丹¶鼎汞頻添莫辭酒盞春無筭
<pb:KR4d0216_WYG_033-4a>
　　　醜奴兒(張仲欽母夫人壽/)¶
年年有箇人生日誰似君家誰似君家八¶十慈親髮未
華　棠隂閣上棠隂滿滿勸<md:KR4d0216_SBCK_033-4a>¶流霞滿勸流霞來歳應添
宰路沙¶
　　　又(張仲欽生日用前韻/)¶
伯鸞徳耀賢夫婦見說宜家見說宜家庭¶砌森森長玉
華　天公遣注長生籍服日¶飡霞服日飡霞壽紀應須
海筭沙
<pb:KR4d0216_WYG_033-4b>
　　　又(王公澤為予言/查山之勝戯贈)¶
十年聞說查山好何日追遊木落霜秋夢¶想雲溪不耐
愁　主人好事長留客尊酒¶夷猶一笑登樓興在西峯
上上頭¶
　　　又<md:KR4d0216_SBCK_033-4b>¶十分濟楚邦之媛此日追遊雨霽雲收夢¶入瀟湘不耐
愁　主人白玉堂中老曽侍¶凝旒滿酌瓊舟即上虚皇
香案頭
<pb:KR4d0216_WYG_033-5a>
　　　又¶
珠燈璧月年時節纎手同攜今夕誰知自¶撚梅花勸一
巵　逢人問道歸來也日日¶佳期管有來時趂得收燈
也未遲¶
　　　又¶
無雙誰似黄郎子自鄶無譏月滿星稀想¶見歌場夜打
圍　畫眉京兆風流甚應賦<md:KR4d0216_SBCK_033-5a>¶蛜蝛楊柳依依何日文簫
共駕歸
<pb:KR4d0216_WYG_033-5b>
　　　浣溪沙(劉恭父席上/)¶
巻旗直入蔡州城只倚精忠不要兵前營¶半夜落妖星
　萬旅雲屯看整暇十眉環¶坐却娉婷白麻早晩下天
庭¶
　　　又¶
玉節珠幢出翰林詩書謀帥眷方深威聲¶虎嘯復龍吟
　我是先生門下士相逢有¶酒且教斟髙山流水遇知
音
<pb:KR4d0216_WYG_033-6a>
　　　又<md:KR4d0216_SBCK_033-5b>¶絶代佳人淑且眞雪為肌骨月為神燭前¶花底不勝春
　倚竹袖長寒捲翠凌波韈¶小暗生塵十分京洛舊家
人¶
　　　又¶
妙手何人為冩眞只將傳處是精神一枝¶占斷洛城春
　暮雨不堪巫峽夢西風莫¶障庾公塵扁舟湖海要詩
人
<pb:KR4d0216_WYG_033-6b>
　　　又(瑞香/)¶
臈後春前别一般梅花枯淡水仙寒翠雲¶裘著紫霞冠
　仙品只今推第一清香元<md:KR4d0216_SBCK_033-6a>¶不是人間為君更試小龍
團¶
　　　又(餞鄭憲/)¶
寳蠟燒春夜影紅梅花枝傍錦薫籠曲瓊¶低捲瑞香風
　萬里江山供燕几一時賔¶主看談鋒問君歸計莫匆
匆
<pb:KR4d0216_WYG_033-7a>
　　　又(親舊蘄口相訪/)¶
六客西來共一舟呉兒蹋浪剪輕鷗水光¶山色翠相浮
　我欲吹簫明月下略須停¶棹晩風頭從前五度到蘄
州¶
　　　又<md:KR4d0216_SBCK_033-6b>¶已是人間不繫舟此心元自不驚鷗卧看¶駭浪與天浮
　對月只應頻舉酒臨風何¶必更搔頭暝煙多處是神
州
<pb:KR4d0216_WYG_033-7b>
　　　又¶
冉冉幽香解鈿囊蘭橈煙雨暗春江十分¶清瘦為蕭郎
　遥憶牙檣收楚䌫應將玉¶筯㸃呉糚有人縈斷九回
腸¶
　　　又¶
樓下西流水拍堤樓頭日日望春歸雪晴¶風靜燕來遲
　留得梅花供半額要將楊<md:KR4d0216_SBCK_033-7a>¶葉畫新眉莫教辜負早春
時
<pb:KR4d0216_WYG_033-8a>
　　　又(去荆州/)¶
方船載酒下江東簫鼓喧天浪拍空萬山¶紫翠映雲重
　擬看岳陽樓上月不禁石¶首岸頭風作牋我欲問龍
公¶
　　　又(次韻戯馬夢/山與妓作别)¶
羅韈生塵洛浦東美人春夢𤨏牎空眉山¶蹙恨幾千重
　海上蟠桃留結子渥洼天¶馬去追風不須多怨主人
公
<pb:KR4d0216_WYG_033-8b>
　　　又(夢山未釋然再作/)<md:KR4d0216_SBCK_033-7b>¶一片西飛一片東髙情已逐落花空舊歡¶休問幾時重
　結習正如刀䑛蜜掃除須¶著絮因風請君持此問龐
公¶
　　　又¶
鳷鵲樓髙晩雪融鴛鴦池暖暗潮通鬱金¶黄染柳絲風
　油璧不來春草緑䦨干倚¶徧夕陽紅江南山色有無
中
<pb:KR4d0216_WYG_033-9a>
　　　又¶
妬婦灘頭十八姨顚狂無頼占佳期喚它¶滕六把春欺
　&KR0008;&KR0008;鶯鶯并燕燕恓惶柳<md:KR4d0216_SBCK_033-8a>¶柳與梅梅東君獨自落便
宜¶
　　　又(洞庭/)¶
行盡瀟湘到洞庭楚天闊處數峯青旗梢¶不動晩波平
　紅蓼一灣紋纈亂白魚雙¶尾玉刀明夜凉船影浸踈
星
<pb:KR4d0216_WYG_033-9b>
　　　又(坐上十八客/)¶
同是瀛洲册府仙只今聊結社中蓮胡笳¶按拍酒如川
　喚起封姨清晩景更將荔¶子薦新園從今三夜看嬋
姢¶
　　　又(用沈約之韻/)<md:KR4d0216_SBCK_033-8b>¶細仗春風簇翠筵爛銀袍拂禁爐煙旃書¶名字壓宫垣
　太學諸生推獨歩玉堂學¶士合登仙乃翁種徳蒲心
田
<pb:KR4d0216_WYG_033-10a>
　　　又(賦微之提刑繡扇/)¶
只說閩山錦繡幃忽從團扇得生枝縐紅¶衫子映豐肌
　春線應憐壺漏永夜針頻¶見燭花催塵飛一騎憶來
時¶
　　　又(煙水亭蔡定夫置酒/)¶
灔灔湖光緑一圍修林斷處白鷗飛天機¶雲錦蘸空飛
　乞我百弓眞可老為公一<md:KR4d0216_SBCK_033-9a>¶飲醉忘歸扁舟日日弄晴
暉
<pb:KR4d0216_WYG_033-10b>
　　　又¶
晩雨瀟瀟急做秋西風掠鬢已颼颼燭花¶明夜酒花浮
　醉眼定知非妙賞(缺/)詞端¶為(缺/)　留想君涇渭不同
流¶
　　　又(母氏生朝老者同在舟中/)¶
穩泛仙舟上錦帆桃花春浪舞清灣壽星¶相伴到人間
　黄石公傳三百字西王母¶授九霞丹銀潢有路接三
山
<pb:KR4d0216_WYG_033-11a>
　　　又(貢茶沈水為楊齊伯夀/)<md:KR4d0216_SBCK_033-9b>¶北苑春風小鳯團炎州沉水勝龍涎殷勤¶送與繡衣仙
　玉食向來思苦口芳名久¶合上凌煙天教富貴出長
年¶
　　　又¶
霜日明霄水蘸空鳴鞘聲裏繡旗紅澹煙¶衰草有無中
　萬里中原烽火北一尊濁¶酒戍樓東酒䦨揮淚向悲
風
<pb:KR4d0216_WYG_033-11b>
　　　又(再用韻/)¶
宫柳埀埀碧照空九門深處五雲紅朱衣¶只在殿當中
　細撚絲梢龍尾北緩攜綸<md:KR4d0216_SBCK_033-10a>¶㫖鳯池東阿婆三五笑春
風¶
　　　又¶
日暖簾幃春晝長纎纎玉指動抨牀低頭¶佯不顧檀郎
　荳蔻枝頭雙蛺蝶芙蓉花¶下兩鴛鴦壁間聞得唾茸
香
<pb:KR4d0216_WYG_033-12a>
　　　又(侑劉恭父别酒/)¶
射策金門記昔年又交藩翰入陶甄不妨¶衣鉢再三傳
　粉淚但能添楚竹羅巾誰¶解繫呉船捧盃猶願小留
連¶
　　　浪淘沙<md:KR4d0216_SBCK_033-10b>¶琪樹間瑶林春意深深梅花還被曉寒禁¶竹裏一枝斜
向我欲訴芳心　樓外巻重¶陰玉界沉沉何人低唱醉
泥金掠水飛來¶雙翠碧應寄歸音
<pb:KR4d0216_WYG_033-12b>
　　　又¶
溪練冩寒林雲重煙深樓髙風惡酒難禁¶徙倚䦨干誰
共語江上愁心　清興滿山¶隂鴻斷魚沉一書何啻直
千金獨撫瑶徽¶絃欲斷憑寄知音¶
　　　定風波<md:KR4d0216_SBCK_033-11a>¶鈴索聲乾夜未央曲䦨花影歩凄凉莫道¶嶺南冬更暖
君㸔梅花如雪月如霜　見¶說墻西歌吹好玉人扶坐
勸飛觴老子婆¶娑成獨冷誰省自挑寒灺自添香
<pb:KR4d0216_WYG_033-13a>
　　　望江南(贈談獻可/)¶
談子醉獨立睨東風未試玉堂揮翰手只¶今楚澤釣魚
翁萬事舉杯空　謀一笑一¶笑與君同身老南山看射
虎眼髙四海送¶飛鴻赤岸晩潮通¶
　　　又(南嶽銓徳觀作/)<md:KR4d0216_SBCK_033-11b>¶朝元去深殿扣瑶鐘天近月明黄道冷參¶回斗轉碧霄
空身在九光中　風露下環¶珮響丁東玉案燒香縈翠
鳯松壇移影動¶蒼龍歸路海霞紅
<pb:KR4d0216_WYG_033-13b>
　　　醉落魄¶
輕黄澹緑可人風韻閒裝束多情早是眉¶峯蹙一㸃秋
波閒裏覷人毒　桃花庭院¶光陰速銅鞮誰唱大堤曲
歸時想是櫻桃¶熟不道秋千誰伴那人蹴¶
　　　桃源憶故人<md:KR4d0216_SBCK_033-12a>¶朔風弄月吹銀霰簾幙低埀三靣酒入玉¶肌香軟壓得
寒威斂槽檀　乍撚么絲慢¶彈得相思一半不道有人
腸斷猶作聲聲顫
<pb:KR4d0216_WYG_033-14a>
　　　臨江仙¶
試問梅花何處好與君藉草攜壺西園清¶夜片塵無一
天雲破碎兩樹玉扶踈　誰¶擪昭華吹古怨散花便滿
衣裾只疑幽夢¶在清都星稀河影轉霜重月華孤¶
　　　又¶
問訊宜樓樓下竹年來應長新篁使君五<md:KR4d0216_SBCK_033-12b>¶嶺又三湘舊
游知好在熟處更難忘　尚¶念論心舒歗否只今湖海
相望遥憐隂過¶酒尊凉舉觴須酹我門外是清江
<pb:KR4d0216_WYG_033-14b>
　　　如夢令(木樨/)¶
花葉相遮相映雨過翠明金潤折得一枝歸¶滿路清香
成陣風韻風韻寄贈綺䆫雲鬢¶
　
　
　
　
　于湖集巻三十三
¶
<md:KR4d0216_SBCK_034-1a>¶
<pb:KR4d0216_WYG_034-1a>
欽定四庫全書
　于湖集巻三十四¶
　　　　　　　　　　　　宋　張孝祥　撰
　　樂府¶
　　　菩薩蠻(立春/)¶
絲金縷翠幡兒小裁羅撚線花枝裊明日¶是新春春風
生鬢雲　呉霜看㸃㸃愁裏¶春來淺只願此花枝年年
長帶伊
<pb:KR4d0216_WYG_034-1b>
　　　又(諸客赴東鄰之集/)¶
庭葉飜飜秋向晩凉砧敲月催金剪樓上¶巳清寒不堪
頻倚欄　鄰翁開社甕喚客¶情應重不醉且無歸醉時
歸路迷<md:KR4d0216_SBCK_034-1b>¶　　　又¶
恰則春來春又去憑誰說與春教住與問¶坐中人幾回
迎送春　明年春更好只怕¶人先老春去有來時願春
長見伊
<pb:KR4d0216_WYG_034-2a>
　　　又¶
東風約略吹羅幕一簷細雨春陰薄試把¶杏花看濕紅
嬌暮寒　佳人雙玉枕烘醉¶鴛鴦錦折得最繁枝暖香
生翠幃¶
　　　又(贈箏妓/)¶
琢成紅玉纎纎指十三絃上調新水一弄<md:KR4d0216_SBCK_034-2a>¶入雲聲月明
天更清　匆匆鶯語囀待寫¶昭君怨寄語莫重弹有人
愁倚欄
<pb:KR4d0216_WYG_034-2b>
　　　又¶
玉龍細㸃三更月庭花影下餘殘雪寒色¶到書幃有人
清夢迷　墻西歌吹好燭煖¶香閨小多病怯盃觴不禁
冬夜長¶
　　　又(登浮玉亭/)¶
江山佳處留行客醉餘老眼迷空碧獨倚¶最髙樓乾坤
日夜浮　微風吹笑語白日¶魚龍舞此意忽翩翩憑虚
吾欲仙<md:KR4d0216_SBCK_034-2b>¶
<pb:KR4d0216_WYG_034-3a>
　　　又¶
雪消墻角收燈後野梅官柳春全透池閣¶又東風燭花
燒夜紅　一尊留好客倚盡¶䦨干月已醉不須歸試聽
烏夜啼¶
　　　又¶
溶溶花月天如水䦨干小倚東風裏夜久¶寂無聲露濃
花氣清　悠然心獨喜此意¶知何意不似隱墻東燭花
圍坐紅
<pb:KR4d0216_WYG_034-3b>
　　　又(夜坐清心閣/)¶
暗潮清漲蒲塘晩斷雲不隔東歸逺堂上<md:KR4d0216_SBCK_034-3a>¶晩風凉藕花
開處香　夜航人不渡白鷺¶雙飛去待得月華生攜笻
獨自行¶
　　　又¶
縹緲飛來雙綵鳯雨踈雲澹撩清夢蘭薄¶未禁秋月華
如水流　采香溪上路愁滿¶參差樹獨倚晩樓風斷霞
縈素空
<pb:KR4d0216_WYG_034-4a>
　　　又¶
蘼蕪白芷愁煙渚曲瓊細巻江南雨心事¶怯衣單樓髙
生晩寒　雲鬟香霧濕翠袖¶凄餘泣春去有來時春從
沙際歸<md:KR4d0216_SBCK_034-3b>¶　　　又(艤舟采石/)¶
十年長作江頭客檣竿乂掛西風席白鳥¶去邊明楚山
無數青　倒冠仍落珮我醉¶君須醉試問識君不青山
與白鷗
<pb:KR4d0216_WYG_034-4b>
　　　又(和州守胡明秀席上/)¶
乳羝屬國歸來早知君膽大身猶小一節¶不須論功名
看致君　鎭西樓上酒父老¶為公壽更祝太夫人年年
封詔新¶
　　　又¶
胭脂淺染雙珠樹東風到處嬌無數不語<md:KR4d0216_SBCK_034-4a>¶恨厭厭何人
思故園　故園花爛漫笑我¶歸來晩我老只思歸故園
花雨時
<pb:KR4d0216_WYG_034-5a>
　　　又(與同舍游湖歸/)¶
呉波細巻東風急斜陽半落蒼煙濕一棹¶采菱歌倚欄
人奈何　天公憐好客酒靣¶風吹白更引十玻璃月明
騎鶴歸¶
　　　又¶
冥濛秋夕漙清露玉繩耿耿銀潢注永夜¶滴銅壺月華
樓影孤　佳人紆絶唱翠幙¶叢霄上休勸玉東西烏鵶
枝上啼<md:KR4d0216_SBCK_034-4b>¶
<pb:KR4d0216_WYG_034-5b>
　　　西江月¶
問訊湖邊春色重來又是三年東風吹我¶過湖船楊柳
絲絲拂靣　世路如今已慣¶此心到處悠然寒光亭下
水如天飛起沙¶鷗一片¶
　　　又¶
風定灘聲未已雨來篷底先知岸邊楊柳¶最憐伊憶得
船兒曾繫　湖霧平吞白塔¶茅簷自有青旗三杯村酒
醉如泥天色寒¶呵且睡<md:KR4d0216_SBCK_034-5a>¶
<pb:KR4d0216_WYG_034-6a>
　　　又(重九/)¶
冉冉寒生碧樹盈盈露濕黄花故人玉節¶有光華髙㑹
仍逢戯馬　萬事只今如夢¶此身到處為家與君相遇
更天涯&KR0184;了茱¶茰醉把¶
　　　又(張敬夫壽/)¶
諸老何煩薦口先生自簡淵衷千年聖學¶有深功妙處
無非日用　已授一編圯下¶却須三顧隆中鴻鈞早晩
轉春風我亦從¶君賈勇<md:KR4d0216_SBCK_034-5b>¶
<pb:KR4d0216_WYG_034-6b>
　　　又(代五三弟/為老母壽)¶
慈母行封大國老仙早上蓬山天憐陰徳¶徧人間賜與
還丹七返　莫問清都紫府¶長教緑鬢朱顔年年今日
綵衣斑兄弟同¶扶酒盞¶
　　　又(蘄倅李君達才當靖康建炎之間以諸生起/兵河東屢摧強敵盖未知其事重¶為感嘆賦)
　　　　(此/)¶
不識平原太守向來水北山人世間功業¶漫虧成華髮
蕭蕭滿鏡　幸有田園故里¶聊分風月江城西湖西畔
<pb:KR4d0216_WYG_034-7a>
晩波平袖手時<md:KR4d0216_SBCK_034-6a>¶來照影¶
　　　又¶
樓外踈星印水樓頭畫燭烘簾憑髙舉酒¶恨厭厭征路
虚無指㸃　酒興因君開闊¶山容向我増添一鉤新月
弄纎纎濃霧花¶房半斂¶
　　　又(阻風三峯下/)¶
滿載一船秋色平鋪十里湖光波神留我¶看斜陽放起
鱗鱗細浪　明日風回更好¶今宵露宿何妨水晶宫裏
<pb:KR4d0216_WYG_034-7b>
奏霓裳凖擬岳<md:KR4d0216_SBCK_034-6b>¶陽樓上¶
　　　又(桂州同僚餞别/)¶
䆫户青紅尚濕主人已作歸期坐中賔客¶盡鄒枚盛事
它年應記　别酒深深但勸¶離歌緩緩休催扁舟明日
轉清溪好月相¶望千里¶
　　　又(以隋索靖小字法華/經及古器為老人壽)¶
漢鑄九金神鼎隋書小字蓮經剛風劫火¶轉青冥護守
應煩仙聖　昨夢歸來帝所¶今朝壽我親庭只將此寳
<pb:KR4d0216_WYG_034-8a>
伴長生談笑中<md:KR4d0216_SBCK_034-7a>¶原底定¶
　　　又(飲百花亭為武夷樞密先生作亭望廬/山雙劍峯為惡竹所蔽¶是夕盡伐去)¶
落日鎔金萬頃晴嵐洗劒雙鋒紫樞元是¶黒頭公佳處
因君愈重　分得湖光一曲¶喚回廬嶽千峯清尊今夜
偶然同早晩商¶巖有夢¶
　　　又(為樞密太/夫人壽)¶
疇昔通家宿契只今兩鎭交承起居樞密¶太夫人緑鬢
斑衣相映　乞得神仙九醖<md:KR4d0216_SBCK_034-7b>¶祝教福禄千春台星直上
<pb:KR4d0216_WYG_034-8b>
壽星明長見門¶䦨鼎盛¶
　　　減字木蘭花(江陰州治漾花池/)¶
佳人絶妙不惜千金頻買笑燕姹鶯嬌始¶遣清歌透碧
霄　玉人好事更倒一尊留¶客醉我醉思家月滿南池
欲漾花¶
　　　又¶
一尊留夜寳蠟烘簾光激射凍合銅壺細¶聽冰簷夜剪
酥　清愁冉冉酒喚紅潮登¶玉臉明日重看玉界瓊樓
<pb:KR4d0216_WYG_034-9a>
特地寒<md:KR4d0216_SBCK_034-8a>¶　　　又¶
愛而不見立馬章臺空便面想像娉婷只¶恐丹青畫不
成　詩人老去恰要鶯鶯相¶伴住試與平章歳晩教人
枉斷腸¶
　　　又¶
阿誰曽見馬上墻隂通半靣玉立娉婷一¶㸃靈犀寄目
成　明朝重去人在横溪溪¶畔住喬木千章揺落霜風
<pb:KR4d0216_WYG_034-9b>
只斷腸¶
　　　又(琵琶亭林守王倅送别/)¶
江頭送客楓葉荻花秋瑟瑟絃索休彈清<md:KR4d0216_SBCK_034-8b>¶淚無多怕濕
衫　故人相遇不醉如何歸¶得去我醉忘歸煙滿空江
月滿堤¶
　　　又(二十六日立春/)¶
春如有意未接年華春已至春事還新多¶得年時五日
春　春郊便緑只向臘前春¶已足屈指元宵正是新春
<pb:KR4d0216_WYG_034-10a>
二十朝¶
　　　又(黄堅叟母生日/)¶
慈闈生日見說今年年九十戯綵盈門大¶底孩兒七箇
孫　人間喜事只這一般難¶得似願我雙親都似君家
太淑人<md:KR4d0216_SBCK_034-9a>¶　　　又(贈尼師舊蕭妓也/)¶
吹簫汎月徃事悠悠休更說拍碎琉璃始¶覺從前萬事
非　清齋淨戒休作斷腸埀¶淚債識破囂塵作箇消遥
<pb:KR4d0216_WYG_034-10b>
物外人¶
　　　又¶
人間竒絶只有梅花枝上雪有箇人人梅¶様風標雪様
新　芳心不展嫰緑陰陰愁¶冉冉一笑相㸔試薦冰盤
一㸃酸¶
　　　又¶
枷花搦柳知道東君留意久慘緑愁紅憔<md:KR4d0216_SBCK_034-9b>¶悴都因一夜
風　輕狂蝴蝶擬欲扶持心¶又怯要免離披不告東君
<pb:KR4d0216_WYG_034-11a>
更告誰¶
　　　清平樂(殿廬有作/)¶
光塵撲撲宫柳低迷緑鬬鴨䦨干春詰曲¶簾額微風繡
蹙　碧雲青翼無憑困來小¶倚銀屏楚夢不禁春晩黄
鸝猶自聲聲¶
　　　又(楊侯書院聞酒所奏樂/)¶
油幢畫㦸玉鉉調春色勲閥諸郎俱第一¶風流前輩敵
　玉人雙鞚華鑣翠雲深處¶消揺有客留君東閤時聞
<pb:KR4d0216_WYG_034-11b>
風下笙簫<md:KR4d0216_SBCK_034-10a>¶　　　又(梅/)¶
吹香嚼蘂獨立東風裏玉凍雲嬌天似水¶羞殺夭桃濃
李　如今見說闌干不禁月¶冷霜寒隴上驛程人逺樓
頭戍角聲乾¶
　　　又(壽叔父/)¶
英姿慷慨獨立風塵外湖海平生豪氣在¶行矣雲龍際
㑹　充庭蘭玉森森一觴共¶祝修齡此地去天尺五明
<pb:KR4d0216_WYG_034-12a>
年持橐西清¶
　　　又¶
向來省户謀國參伊吕暫借良籌非再舉<md:KR4d0216_SBCK_034-10b>¶談笑肅清三
楚　良辰上客徜佯奏篇猶¶記傳香此日一罇相屬它
時同在巖廊¶
　　　㸃絳唇(贈袁立道/)¶
四到蘄州今年更是逢重九應時納祐隨¶分開尊酒
屢舞婆娑醉我平生友休回¶首世間何有明月踈踈柳
<pb:KR4d0216_WYG_034-12b>
　　　又(餞劉恭父/)¶
綺燕髙張玉潭月麗玻璃滿斾霞行巻無¶復長安逺
夏木陰陰路裊薫風轉空留¶戀細吹銀管别意隨聲緩<md:KR4d0216_SBCK_034-11a>¶　　　又¶
萱草榴花畫堂晝永風清暑麝團菰黍助¶泛菖蒲醑
兵辟神符命續同心縷冝歡¶聚綺筵歌舞歳歳酬端午¶
　　　卜筭子¶
雪月最相冝梅雪都清絶去歳江南見雪¶時月底梅花
<pb:KR4d0216_WYG_034-13a>
發　今歳早梅開依舊年時¶月冷豔孤光照眼明只欠
些兒雪¶
　　　訴衷情(中秋不見月/)¶
晩煙斜日思悠悠西北有髙樓十分凖擬<md:KR4d0216_SBCK_034-11b>¶明月還似去
年遊　飛玉斚巻瓊鉤喚新¶愁姮娥貪共暮雨朝雲忘
了中秋¶
　　　又(牡丹/)¶
亂紅深紫過羣芳初欲减春光花王自有¶標格塵外鎻
<pb:KR4d0216_WYG_034-13b>
韶陽　留國艶問仙鄉自天¶香翠帷遮日紅燭通宵與
醉千場¶
　　　好事近(木樨/)¶
一朶木犀花珍重玉纎新摘揷向逺山深¶處占十分秋
色　滿園桃李閙春風漫紅¶紅白白爭似淡糚嬌面伴
蓬萊仙客<md:KR4d0216_SBCK_034-12a>¶　　　又(冰花/)¶
萬瓦雪花浮應是化工融結仍看牡丹初¶綻有層層千
<pb:KR4d0216_WYG_034-14a>
葉　鏤冰剪水更鮮明説道¶眞竒絶來報主人佳兆慶
我公還闕¶
　　　南歌子(仲彌性席上/)¶
曽到蘄州不人人說使君使君才具合經¶綸小試邊城
早晩上星辰　佳節重陽近¶清歌午夜新舉杯相屬莫
辭頻後日相思¶我已是行人¶
　　　又(贈呉伯承/)<md:KR4d0216_SBCK_034-12b>¶人物羲皇上詩名沈謝間漫郎元自漫為¶官醉眼瞢騰
<pb:KR4d0216_WYG_034-14b>
只擬看湘山　小隱今成趣¶鄰翁獨徃還野堂梅柳尚
春寒且趂華燈¶頻泛酒船寛¶
　　　霜天曉角¶
柳絲無力冉冉縈愁碧繫我船兒不住楚¶江上晩風急
　棹歌休怨抑有人離恨極¶說與歸期不逺剛不信淚
偷滴¶
　　　生查子¶
逺山眉黛横媚柳開青眼樓閣斷霞明簾<md:KR4d0216_SBCK_034-13a>¶幙春寒淺
<pb:KR4d0216_WYG_034-15a>
杯延玉漏遲燭怕金刀剪明¶月忽飛來花影和簾巻¶
　　　長相思¶
小樓重下簾櫳萬㸃芳心緑間紅鞦韆圖¶畫中　草茸
茸柳鬆鬆細巻玻璃水靣風¶春寒依舊濃¶
　　　憶秦娥(元夕/)¶
元宵節鳯樓相對鼇山結鼇山結香塵隨¶歩柳梢微月
　多情又把珠簾掲遊人不¶放笙歌歇笙歌歇曉煙輕
散帝城宫闕<md:KR4d0216_SBCK_034-13b>¶
<pb:KR4d0216_WYG_034-15b>
　　　蒼梧謡(餞劉恭父/)¶
歸十萬人家兒様啼公歸去何日是來時¶
　　　又¶
歸獵獵薫風颭繡旗攔教住重舉送行盃¶
　　　又¶
歸數得宣麻拜相時秋前後公衮更萊衣¶
　
　于湖集巻三十四
<md:KR4d0216_SBCK_034-14a>¶
<md:KR4d0216_SBCK_035-1a>¶
<pb:KR4d0216_WYG_035-1a>
欽定四庫全書
　于湖集巻三十五¶
　　　　　　　　　　　　宋　張孝祥　撰
　　尺牘¶
　　　代揔得居士上相府¶
某一介遲莫流落田野去歳一拜光範披¶露愚𠂻即䝉
某官特達恩遇付以郡寄闕¶期甫及某敢以病自列亟
請祠禄屬者又¶䝉相公起之閑散復畀守符拜命周章
<pb:KR4d0216_WYG_035-1b>
不¶敢辭避仰惟相公光輔聖神黙運天縡海¶内善類悉
歸範圍元功溥&KR0054;隨物賦形坏¶冶一陶固無難事獨某
孤畸齟齬過軫眷<md:KR4d0216_SBCK_035-1b>¶慈委曲生成倍勞造化始終收拾不
待禱¶祈某豈有才智術業動公相哉直以某手¶足虧折
家事狼狽憂患摧傷其窮已甚姑¶欲假此一官奪之於
寒餓之水火此賜大¶矣重念某家世歷陽兵火之後未
甞輕去¶墳墓昨者山陽之命雖為佳郡然空道從¶出使
傳徃來某憂患薫心難堪委寄而松¶楸姻戚又有淮東
<pb:KR4d0216_WYG_035-2a>
西之阻焉今兹寑丘在¶他人得之或以為逺特與某郷
黨氣俗相¶去甚近頃伯氏初登科第靖康俶擾攝尉<md:KR4d0216_SBCK_035-2a>¶期
思某也今懷太守章臨之豈不甚寵且¶禄優足以仁族
事簡足以養痾使某自謀¶不過如此感恩荷徳負戴靡
勝惟當激勵¶綿薄旦旦惟念布宣主上徳澤廣相公¶惠
養黎元輯和封疆之意事有可為敢愛¶軀命伏乞鈞察¶
某之子孝祥伏䝉相公矜憐成就擢侍殿¶坳復承闕貟
蹔兼書命一縁鈞造不出他¶門孝祥愚鄙稚騃何以堪
<pb:KR4d0216_WYG_035-2b>
此寵榮然某早¶聞祖考之訓子之能仕父教之忠奉以
周<md:KR4d0216_SBCK_035-2b>¶旋罔敢失墜謹當夙夜訓飭使仰報君¶相簡擢非常
之恩皎然此心有死無易¶
　　　陳太愽¶
某伏䝉太愽貺以緘翰駢儷之文語新意¶工抑某也不
足以辱此執事者姑欲借烏¶有先生東都主人以發其
辭耳又惟疇昔¶相從則世俗之禮冝不必講乃今不然
豈¶外之耶不敢效尤輒具幅紙即日燕居多¶暇台候定
<pb:KR4d0216_WYG_035-3a>
復何如某何者敢冐清切之除¶游揚之助洪矣竊惟執
事閑逸許久以有<md:KR4d0216_SBCK_035-3a>¶用之才而袖手旁觀人謂斯何北門
西掖¶行有寵除頃戒諭山陽書適家君丐外祠¶故不果
遣而來介亦復不取回訊亟去長¶者尚亮之否聞開門
受徒横經問疑者日¶益可勝欽嘆能推其餘以誨之幸
也¶
　　　董守¶
廣陵自昔豪華兵革之後瘡痍未復主¶上顧憂謀帥甚
<pb:KR4d0216_WYG_035-3b>
艱夫欲翼蔽淮甸安集流¶逋疆埸輯睦而威令自嚴使
傳周旋而趣¶辦不擾非執事尚誰望哉自聞十乘啟行<md:KR4d0216_SBCK_035-3b>¶日欲具書問左右因循未果記室先之辭¶義燦然深佩
隆謙可量愧感薄遽占謝未¶究所懷¶
　　　蘇倅¶
某晩學備數西省已劇超踰之媿偶兹乏¶使又俾兼攝
賛書恐懼怵惕亡以自容所¶兾因來有以誨之廼今不
然甚失望也正¶學愽識當在本朝久兹回翔士論甚鬱
<pb:KR4d0216_WYG_035-4a>
敢¶乞益護眠食以須三節之行¶
　　　明守趙敷文<md:KR4d0216_SBCK_035-4a>¶某頃寓居鄮郭餘十年王母馮夫人歿葬¶西山皇妣孫
夫人以婦從姑而世父待制¶公季父莆田丞公以子從
母皆葬其下故¶家視四明猶郷里執事以慈惠之師有
來¶作牧布宣徳意使田野安堵民物康阜則¶死者有知
抑將滲漉膏澤安於地下惟公¶念之¶
歐公書豈惟翰墨之妙而辭嚴義正千載¶之下見者興
<pb:KR4d0216_WYG_035-4b>
起某何足以辱公此賜也哉¶而又先正所藏印色猶新
輟公秘笈尤所<md:KR4d0216_SBCK_035-4b>¶懷感¶
　　　與宣城守¶
屬者伏承報政輔郡易鎭大府遴選之久¶及茲成命旣
攽士大夫雜然謂冝而某獨¶有歎也夫道徳髙一世文
章追在昔而徒¶以良二千石視之使狹厥施於一州將
若¶之何宛陵於今最郡涪公八十字蓋圖經¶也儻未即
來覲暇日徜羊詠歌眞有足樂¶者幸少安之
<pb:KR4d0216_WYG_035-5a>
　　　嚴守朱新仲<md:KR4d0216_SBCK_035-5a>¶某比者還便奉眞帖并石刻二詩龍溪序¶引旣再拜欽
誦斯文之妙三復卒業又再¶拜曰某何者而先生乃欲
教誨收拾甚惠¶而今而後知不肖之身猶可自置於大
君¶子之門其不忍棄捐如此也即日春事已¶晩不審坐
觀事物之變台候何如某為養¶竊禄了無可言何當侍
前少承耆徳之緒¶論引望齋閣惓惓何極¶
某春晩嘗具記謝石刻序引之賜蓋委一¶親戚行其人
<pb:KR4d0216_WYG_035-5b>
自臨安取間道入閩未嘗至<md:KR4d0216_SBCK_035-5b>¶大府以故其書不逹復以
見歸伏念某郷¶里晩出而於事先生長者之禮其略如
此¶則某旣無可言者然猶自列云云者萬有¶一先生尚
察其無它而恕之也即日不審¶台候何如經綸徳業斂
之一州使年榖屢¶豐閭里安阜者固哲人之細事耳某
戇愚¶不學資淺齒少而今兹除授乃先衆俊朝¶夕惴懼
先生不憐而教之復被褒惜之辭¶謹再拜辭避不敢當
也日俟召還以旣願¶見之愫敢乞視時崇護即膺三節
<pb:KR4d0216_WYG_035-6a>
之行<md:KR4d0216_SBCK_035-6a>¶某皇恐死罪敢言之惟先生哀憐幸聽某¶伯父凡三人
長尚書次嘗得官矣建炎俶¶擾尚書奉大母馮夫人渡
江諸弟悉從次¶伯父旣娶獨顧松楸不忍去以死惟餘
一¶女於某姊也馮夫人以其無父母愛異它¶孫嫁嚴陵
朱氏有子曰俊乂馮夫人屬纊¶時謂尚書曰吾憐二十
九無孫汝異時能¶官其外孫吾不恨矣二十九蓋次伯
父行¶也紹興二十五年伯父舍其子而官俊乂¶用馮夫
<pb:KR4d0216_WYG_035-6b>
人治命以為己外生而任之命下<md:KR4d0216_SBCK_035-6b>¶而俊乂之父死今終
䘮矣而其家日貧困¶俊乂大母無恙内外數十口寡姊
以書抵¶某言狀某欲盡取以來則寡姊義無委姑¶而去
欲周之則不給朝夕思之莫知所以¶為計伏念先生為
之師帥使境内有一夫¶失所者先生任以為己責况此
十口嗷嗷¶饑餓瀕死先生不知之則已茍知之豈不¶惻
然動心也哉故敢冐布腹心伏惟先生¶施大惠於不報
之地或有所謂醯局者月¶得二三十千使俊乂託其名
<pb:KR4d0216_WYG_035-7a>
而食其禄以<md:KR4d0216_SBCK_035-7a>¶養其重親以活其兄弟姊妹以緩其旦莫¶
溝壑之憂以紓手足之念則先生所以惠¶某者孰大於
是¶
某伏䝉寵頒四公遺帖墨本語意眞切字¶畫勁正可以
想見當時風俗之厚先生刻¶之樂石以表章之其於學
士大夫惠矣而¶某遂拜賜尤極欣荷也¶
某晩學叨恩以榮為懼所冀肯賜某以言¶使某朝夕服
膺周旋不失其身而今兹溢¶於牋牘者顧非某疇昔之
<pb:KR4d0216_WYG_035-7b>
望怵惕移日伏<md:KR4d0216_SBCK_035-7b>¶自惟念豈不肖䝉陋不足以辱進於君
子¶之列而當世巨公不屑教誨之也耶不然¶願有以賜
之也¶
　　　明守姜祕監¶
祕監名徳之重學士大夫東郷馳心日日¶而望曰庶乎
公之來歸式是百辟吾輩之¶士有所因倚典章禮文有
所訂正乃今猶¶未何也伏惟詔追近在朝夕敢以私告¶
某伏自念今世先達巨公收拾寒畯哀窮¶悼屈者莫如
<pb:KR4d0216_WYG_035-8a>
門下故有微懇敢冒言之郭<md:KR4d0216_SBCK_035-8a>¶世模者自丱角相從閎達
辯智溢於文辭¶蓋嘗慕用屈馬平時議論不茍志趣超
邁¶竊謂冝在門下士之列世模來都干禄且¶二年不肯
一扣鼎貴人乃不憚重江之阻¶願走下風世模之志勤
矣誠恐不能自徹¶請於某以書先焉某亦惟祕監未得
斯士¶故敢遂以為門下獻世模字從範晉人¶
　　　姜叔永¶
某有一士度叔永必喜與之游請言之晉¶人郭從範者
<pb:KR4d0216_WYG_035-8b>
今年三十能詩文吕居仁曽<md:KR4d0216_SBCK_035-8b>¶吉甫諸老先生至忘年目
之為小友年益¶長文益竒䟽爽俊特氣槩凛然可畏也
僕¶童丱與之同硯席相從十五年如一日盃¶觴流行十
紙立就清婉精緻若宿造者蓋¶於文無所不能而又敏
妙來中都調官再¶歳未有得深慕祕監亦惟公父子平
時所¶以取士抑從範决不遺雖微某之言亦將¶以為上
客凡其人之可不可某不敢重言¶惟叔永自知之亦不
敢以交游之舊而欺¶門下也<md:KR4d0216_SBCK_035-9a>¶
<pb:KR4d0216_WYG_035-9a>
　　　紹興王與道¶
某伏承尚書以八座舊徳内閣隆名出節¶建牙徃殿東
道雖老成蹔去搢紳貪戀然¶藩屏強固王室益尊某誤
叨恩除屬有謁¶制不果躬造門䦨敢謂謙光猥賜降臨
感¶懼交并無所容措尚期朝著獲望羽儀少¶叙愚悃謹
此仰布下執事¶
　　　台守沈徳和¶
獻歳發春共惟開府云初神扶斯文台候¶萬福伏念江
<pb:KR4d0216_WYG_035-9b>
干一見請辭拳拳戀徳厥明<md:KR4d0216_SBCK_035-9b>¶將再造詣拜所賜教則舟
馭旣凌江矣丹¶丘赤城今號輔郡蓬萊雲物仙聖之所
出¶沒可以朝夕賔接祕監以當世名徳均逸¶剖符儒者
之榮何以逾此顧如公冝在本¶朝潤色王度不應待奏
最而歸耳即日某¶為養茍禄無可言者日佇召還敢乞
視時¶珍護眠食¶
　
　于湖集巻三十五
¶
<md:KR4d0216_SBCK_036-1a>¶
<pb:KR4d0216_WYG_036-1a>
欽定四庫全書
　于湖集巻三十六¶
　　　　　　　　　　　　宋　張孝祥　撰
　　尺牘¶
　　　與池州守周尚書¶
某獨學寡聞渉道甚淺願從當世先生長¶者受業解惑
發其蔽䝉尚書宗工鉅儒為¶薦紳師表一經品題便作
佳士某竊懷執¶鞭之慕實自稚齒有志莫遂曠兹歳年
<pb:KR4d0216_WYG_036-1b>
引¶向下風此誠難喻¶
尚書徳宇純粹道心精微古學淵奥包羅¶象數之表辯
知宏達超軼英豪之右入侍<md:KR4d0216_SBCK_036-1b>¶帷幄出分顧憂名績隱然
聞者為起願聞¶明制趣還廟堂増重本朝華夏震疊幸
甚¶某晩出寒郷叨陪諸彦為郎滿歳躐侍殿¶㘭此皆先
達耆雋過聽妄庸褒借吹嘘而¶上聞也惟是獻納責隆
大懼無以稱塞盛¶指茍未棄捐有以教詔使免於戾敢
以請¶某自聞尚書舟虞出峽建牙江表日欲具¶一紙書
<pb:KR4d0216_WYG_036-2a>
問左右是致疇昔景慕之愫敢意¶謙尊先埀雲體軒昻
滿幅若接光塵而傾¶意氣拜嘉周章弗獲辭避有愧而
已還使<md:KR4d0216_SBCK_036-2a>¶匆匆萬不及一¶
　　　與廣帥蘇龍圖¶
惟黄州之後奕世載徳執事又以文行政¶術為名公卿
番禺以南華戎錯居蕩以鉅¶海持節作鎭未閱歳年威
憺島夷琛贐充¶溢&KR0275;霧屏息人無疾癘勲績之茂當有
殊¶賞願觀三接之寵抒所蓄積以補遺闕亦¶使故國喬
<pb:KR4d0216_WYG_036-2b>
木之望増重本朝幸也某拜謁¶未期敢以崇養為請¶
　　　與廣憲<md:KR4d0216_SBCK_036-2b>¶某傾聽中朝薦紳之言獨嶺南去國數千¶里奉使有指
乃屬執事上無復有憂矣某¶願見君子請所以養士民
之術其路無由¶伏惟治績之美諸公當有裏言尺一召
還¶遂將承接¶
　　　荅呉子仁¶
某辭奉光塵坐彌歳月歸郷盛徳勞於夢¶想獨因循少
<pb:KR4d0216_WYG_036-3a>
暇只尺之書不時登於師門¶敢謂謙隆賜以翰墨慰薦
華寵甚非門人¶弟子所宜䝉被辭讓弗獲盤辟踧踖有
愧<md:KR4d0216_SBCK_036-3a>¶而已伏蘄幸察¶
某晩出寒郷首䝉中書舍人先生收寘門¶墻待以國士
今兹誤叨朝選躐據要津寔¶執事者為之權輿共惟此
恩何以圖報惟¶當金石一心期不累知己爾¶
先生徳業之盛固不待稱賛置之左右誰¶曰不宜而曠
日於此徜徉間居雖髙懷曠¶逹觀物之初不以用捨繫
<pb:KR4d0216_WYG_036-3b>
心然使天子不¶盡得賢烏乎可哉伏惟廟論當有裏言
吾¶黨之士旦旦而望<md:KR4d0216_SBCK_036-3b>¶　　　荅吕教授¶
逺赴濠梁已臨魯頖諸儒得明師斯道有¶託甚善同年
兄徳履純固學問淵愽正宜¶師表膠庠遺之諸侯非所
稱也廟堂當有¶裏言願少俟之¶
逺遣書尺撫存甚渥仰認眷意之厚然有¶疑也同年義
均兄弟不當雙緘四六語寵¶則寵矣情則甚踈豈少誤
<pb:KR4d0216_WYG_036-4a>
耶不敢效尤輒¶自削去非簡也惟深亮此意¶
　　　荅范司户<md:KR4d0216_SBCK_036-4a>¶捐書甚寵非所當受又惟晩學冐進來教¶以頌不以規
大非疇昔冀望於同年者藏¶去悚仄而已秋氣髙㓗伏
惟坐曹清暇體¶中勝常某出寒郷寂寞之濵濫超衆儁
寔¶自知其不可而公朝乃以備史官之闕朝¶夕惴惴非
朋舊推揚之過有是哉伏紙無¶任愧惕¶
　　　荅樊憲
<pb:KR4d0216_WYG_036-4b>
恭以學造聖涯文傳正法所冝在上左右¶杼發嘉猷以
輔教化奉使逺方輿議誠鬱<md:KR4d0216_SBCK_036-4b>¶願聞明詔入踐禁嚴吾道
幸甚¶
某晩出寒郷叨陪諸彦為郎滿歳躐侍殿¶㘭兹蓋先生
長者奬與延譽轉而上聞訖¶用轃此第獨學孤陋誤當
獻納之地亟辭¶弗獲震悸靡寧尚惟大雅豈弟博約後
來¶有以教之幸甚¶
間者闊焉不奉書記敢意謙勤委以翰墨¶粲然黼黻増
<pb:KR4d0216_WYG_036-5a>
賁陋質寵則寵矣稱塞謂何¶不腆之辭少陳愚戇非敢
言報也¶
　　　荅衢州陳守<md:KR4d0216_SBCK_036-5a>¶某敢冐言之公之屬縣吏喻其姓者子才¶尚書郎之子
子才與家君游相好也某為¶郎時子才為同舍不以某
不肖忘年顧接¶又好也今其子以薦及格當詣考功誠
恐¶吏持微文濡滯其行望賢使君哀憐之俾¶以時受代
子才老矣䑛犢之念切人誰無¶子惟賢使君哀憐之僣
<pb:KR4d0216_WYG_036-5b>
越恐懼¶
　　　與冀伯英¶
伯英有志於學其始也正然僕於伯英厚¶有一言願以
獻也夫學如積水其積愈深<md:KR4d0216_SBCK_036-5b>¶則其流愈逺若曰我如是
是亦足矣吾恐¶溝澮之盈其涸可待也吾里有子史子
伯¶英盍從而問之¶
　　　荅元簿¶
某與公别閱再歳亦聞至涇旣久念遣一¶書致殷勤不
<pb:KR4d0216_WYG_036-6a>
可得也委教先之陳義甚偉¶禮文繁縟施之他人可也
而僕與公將安¶取此哉愧感不勝言髙才正學又輔之
以¶家傳沉涵停蓄益大以肆少須俟之即有¶褒擢矣<md:KR4d0216_SBCK_036-6a>¶某百無一有忽躐據英游馳&KR1405;之地譬如¶窶人無故而
得千金鮮有不作奇祟者得¶深卿書意甚憐而教之乃
溢於牋牘者皆¶頌而不規深卿猶爾他人尚安望耶不
敢¶當别駕先生才一再見今已揚旌東上安¶問必絡繹
於塗也所甚喜者又識少公所¶甚恨者深卿在焉耳
<pb:KR4d0216_WYG_036-6b>
　　　與淮漕¶
某官以清介律百吏以忠厚恤祥刑推布¶徳澤敷錫黎
庻列城幸矣顧舊徳宿望上<md:KR4d0216_SBCK_036-6b>¶所倚注冝朝夕左右論思
獻納某備數於¶兹猶瞻風采於朝廷也¶
　　　與舒州王守¶
龍舒兩淮名鎮治道清淨民以寧壹甚盛¶徳也惟梗亮
之操純茂之氣薦紳仰為儀¶表當還本朝増重形勢斂
惠一州非其所¶耳佇慶三節之行賔客之舊當先衆人
<pb:KR4d0216_WYG_036-7a>
候¶見於國門外矣¶
　　　與淮東呉漕¶
某輒有白事海陵從事晏鼎元憲之世尚<md:KR4d0216_SBCK_036-7a>¶書之姪篤於
節義守其家法賢矣久罹憂¶患甫得此官而遇明使者
當路以身受察¶幸也惟執事激濁揚清賢不肖無所隱
亦¶惟部有此士似未可以衆人視之也某未¶見君子敢
冐言之罪且安辭¶
　　　與王越帥
<pb:KR4d0216_WYG_036-7b>
某望元戎軍府一水耳繫官於朝莫覩橐¶兠㦸纛威儀
之盛馳神而已春氣漸融伏¶惟藩屏王室談笑有餘台
候萬福東人受¶賜日益深厚宣室思賢滋切廟堂俱有
裏<md:KR4d0216_SBCK_036-7b>¶言趣召來歸匪朝伊夕敢願保綏至和以¶俟三節之
行幸甚¶
某敢有白事忠州文學江蹈雅有學行齟¶齬不偶眵昬
頭白僅得攝官去冬自三衢¶徒歩入闗已參吏部選亦
甞奉祠太一矣¶適嗣歳多休假待命兩月部中乃告示
<pb:KR4d0216_WYG_036-8a>
須¶由本貫州縣次第保明方應格法勢極狼¶狽謹取其
録白一宗文書拜呈敢望台慈¶亟賜報發庻使覊旅得
免滯留一官得調¶皆門下之賜也其人勑牒已經部中
驗視<md:KR4d0216_SBCK_036-8a>¶去介不敢附託併蘄台照¶
　　　荅劉司户¶
甲戌期集纔一再見廣衆不容接欵旋各¶引去於今悵
然初亦不知安所居調何官¶也故尺紙不至左右慕用
之誠何自見哉¶髙義絶倫逺貺翰墨反復把玩若握手
<pb:KR4d0216_WYG_036-8b>
相¶勞苦喜可量耶獨謹厥藏永以為好¶
元實之文行不當為諸侯客豈天欲厚所¶養而邅其進
耶潯陽江文追尋昔人感慨¶處政自可以資弄筆亦何
有不快於一出<md:KR4d0216_SBCK_036-8b>¶入息頃哉願少遲之當有為元實稱於
朝¶者¶
　
　
　于湖集巻三十六
¶
<md:KR4d0216_SBCK_037-1a>¶
<pb:KR4d0216_WYG_037-1a>
欽定四庫全書
　于湖集巻三十七¶
　　　　　　　　　　　　宋　張孝祥　撰
　　尺牘¶
　　　董緫領(苹/)¶
某伏䝉損教華寵仰荷睠予三復感著京¶口重鎭宿師
如雲恩威流行形勢増雄賢¶於長城逺矣惟是潜藩舊
賔末登侍從者¶執事等一二人耳此豈久於外寄哉况
<pb:KR4d0216_WYG_037-1b>
兹¶明試備著勲績所當褒擢為奉使典州之勸¶又非獨
以恩舊用也式遄其歸副此羣徯¶
　　　虞并父<md:KR4d0216_SBCK_037-1b>¶某自甲戌期集一見君子即為萬里之闊¶雖聲迹差池
藐不相聞然意氣相傾殆若¶朝夕與游處者再來中都
多見蜀士談道¶文行器識之偉且言渠州之政為西南
二¶千石最念當何時見之居悒悒也屬聞大¶臣論薦於
上有詔徵還旦旦以望舟虞之¶臨期與朝士大夫爭先
<pb:KR4d0216_WYG_037-2a>
快覩旣審至國門¶復以微志滯留欲遣問訊因循未果
昨在¶掖垣知賜對有日方喜神明清復對敭寵¶靈忽奉
誨告陳義温宻褒稱過情某拜嘉<md:KR4d0216_SBCK_037-2a>¶不獲辭有愧而已凡
蜀之士文徳名世者¶自漢以來何代無之本朝獨盛頻
年尤輩¶出而吾同年兄又蜀人甲乙推者伏想發¶揮逺
猷克合上㫖遂躋清切某托契不薄¶與有光焉謁制是
縻無縁造請朝路邂逅¶瞻際有懷併須靣致¶
　　　張大監
<pb:KR4d0216_WYG_037-2b>
歳晏苦寒共惟神扶偉榦台候萬福伏念¶某二年中都
數獲款侍仰䝉篤宗盟之契¶奬予非它人比感激恩義
銘鏤不忘大監<md:KR4d0216_SBCK_037-2b>¶尊翁以老成舊徳儀刑本朝乃慕從赤
松¶子游褰裳去之寓直祕府均逸閑館髙名¶全節照耀
宇内惜乎上東門外祖席不張¶洛陽丹青未傳繪筆為
闕文也豈諸公貴¶人欲挽留行軒未遽許遂終然之志
姑以¶是致意也耶一自請違己再旬浹尊信道¶徳惓惓
蚤莫即日某録録官下為貧茍祿¶無可言也日望詔起
<pb:KR4d0216_WYG_037-3a>
慰此徯佇¶
　　　代揔得居士回張推官¶
某承喻宗盟深悉雅意某家世歷陽之東<md:KR4d0216_SBCK_037-3a>¶鄙自先祖始
易農為儒或云唐末逺祖自¶若湖徙家蓋文昌之後文
昌諱籍見於唐¶書烏江人也紹興初某宦學呉中拜識
司¶勲以先人與司勲有郷里學校之舊寔父¶執也遂拜
司勲視拜叔父之禮亦猶曲江¶通燕公之譜系云爾兹
承嘉命敢不奉以¶周旋也
<pb:KR4d0216_WYG_037-3b>
　　　胡帥¶
屬者公在新安甞因還使寓一紙書異時¶公易鎭淝水
某家在歷陽於公為部中民<md:KR4d0216_SBCK_037-3b>¶乃未能奏記典籖先辱下
教以感以媿即¶日不審卧護邊𤨏天相忠勞台候動止
萬¶福孝肅公一代偉人名蓋海宇其忠言嘉¶謨旣已行
之當時補衮職而起民病遺藁¶所傳又當使凡為士大
夫者家有而日見¶之乃今先生所以發揮之意有在於
是於¶名教甚惠某亦與拜賜幸矣編修所載王¶定國甲
<pb:KR4d0216_WYG_037-4a>
申雜記一事寔某録以遺潘思濟¶恐欲知也先生政聲
流聞行矣召歸更乞¶視時節宣埀副傾禱<md:KR4d0216_SBCK_037-4a>¶　　　淮西呉漕¶
某側聞郷里耆舊誦說執事之政嚴而不¶苛寛而不弛
吏畏民愛從容辦治某愚不¶知古不知西京所謂循吏
定能如此否屬¶者朝廷深知歷陽治行謂此兩淮凋弊
之¶民欲拊摩生聚之必得豈弟慈祥如門下¶者朝廷取
二千石髙第趣建外臺俾專刺¶舉昔之聨壤地者今受
<pb:KR4d0216_WYG_037-4b>
察下執事簡注深¶矣伏惟君侯推所以惠歷陽者惠兩
淮之¶民又將以惠兩淮者惠天下天下幸甚昔<md:KR4d0216_SBCK_037-4b>¶者某是
部中受賜一人之數今猶昔也伏¶惟執事尚終芘之大
人家毗陵以私幹蹔¶至某官下謹自具啓狀¶
某比承擢自守藩將漕兩淮惟兹西州久¶孚惠政不勞
設施坐以無事某也託芝蘭¶之契修桑梓之恭嘗附啓
緘少陳賛喜今¶計闗徹矣¶
某晩出寒鄉誤䝉㧞擢為郎滿歳遽躐殿¶㘭寔繄推揚
<pb:KR4d0216_WYG_037-5a>
褒寵訖用臻此辭不獲命踧¶踖靡遑重勤賜教禮文繁
縟益深感著薄<md:KR4d0216_SBCK_037-5a>¶遽占謝未盡萬一¶
淮郷百戰之餘雖朝廷委曲調護然瘡痍¶迄未平也矧
兹歳雨暘不時農末俱病夫¶欲輕徭薄賦振廩勸分布
宣寛大之恩類¶非俗吏所能非執事尚誰望也仰恃末
照¶輒敢肆言亦明使者周爰咨諏之意乎恐¶懼而已¶
　　　蔣烏江¶
家君頃掾海邦寔獲事先公莫府又從公¶家諸父游甚
<pb:KR4d0216_WYG_037-5b>
厚小人於門䦨不為無事契<md:KR4d0216_SBCK_037-5b>¶也平昔未遂識面而今兹
乃得公為吾父¶母國之宰抑何幸耶方念遣書竟先委
教¶意親禮縟非所宜得感愧而已¶
烏江罹頃歳㓂盗視它縣尤酷遺民當平¶時百一二歳
輸王官才呉中中人一家産¶而徃者置吏數不良更侵
漁之益不聊生¶矣天其或者否極則泰而執事寔來下
車¶屬爾而仁聲義氣已敷與旁薄於百里之¶内可賀也
上方深詔中外舉縣令之最以¶勸願執事勉之而已無
<pb:KR4d0216_WYG_037-6a>
替其初勿謂烏江<md:KR4d0216_SBCK_037-6a>¶逺而有不聞幸甚¶
某比得家君書具道長者調護之意甚厚¶感著亡斁政
成事簡亦復有追游之樂否¶項亭面山枕江四時風煙
皆可以寓目若¶湖渺漫百里方舟載酒不減水郷勝處
異¶時民與官不相安則此地皆愁嘆呻吟之¶迹今日賢
令尹過之何徃不冝也¶
　　　與黄監廟¶
某昨者伏䝉某官不鄙夷之臨顧甚寵且¶獲略聞議論
<pb:KR4d0216_WYG_037-6b>
之英發感服亡喻奉告又教<md:KR4d0216_SBCK_037-6b>¶以藥石益用歎仰蓋某以
為旦莫之憂者¶惟執事同之武陵始不知其悍驕如是
退¶乃得其顚末方此料理則諫省旣奏䟽矣¶勢當復更
定也未遽西去否儻尚再見何¶喜如之侍傍願致下悃
此紙勿以示餘子¶甚幸¶
　　　定海趙丞¶
某毎聞親庭稱賢得之仲父尤詳也中間¶來朝蒙訪尋
適以齋祭不得一見至今歉¶然遡風長懷有辭莫謝旣
<pb:KR4d0216_WYG_037-7a>
辱郷里末契而<md:KR4d0216_SBCK_037-7a>¶舍弟復得聮姻魏公侍郎之家益托餘
光¶喜可知也承己及𤓰行且代歸何當此來¶冀遂款宻
區區併須傾盡¶
　　　髙應辰¶
某寒郷晩出内視歉然不知何以受知丞¶相而驟兹特
達成就之共惟此恩不可論¶報不可稱載意者七兄以
某辱在末契愛¶忘其醜侍坐之間甞借餘論有以薦進
也¶自冐恩除粤今由昔恐懼踧踖又不果詣¶光範禀謝
<pb:KR4d0216_WYG_037-7b>
長者乃貽書問勞益用慚感伏<md:KR4d0216_SBCK_037-7b>¶念不獲命也已將終始
覆護之者舍師門¶尚安歸耶應辰念之¶
　　　李文授¶
某欽服參政名徳師表一世家法修明昆¶令季彊而執
事好學自立又八龍之無雙¶者也蓋欲納交未敢耳昨
從範道左右過¶相推與頗傾意氣某何自得此感慨不
忘¶也屬有謁制無縁造門休沐之日願賜臨¶焉¶
　　　監司<md:KR4d0216_SBCK_037-8a>¶
<pb:KR4d0216_WYG_037-8a>
主上奬用仁術敷求民瘼故出節遣使循¶行郡國吏自
二千石咸受察焉執事以通¶才正學肅將明命宣上徳
紓下情海山幽¶阻之民如在輦轂嗣聞賞最趣還漢京
發¶所蓄積以禆遺忘幸甚¶
某寒郷晩出獨學寡聞備數省闈日虞顚¶躓敢圖誤寵
擢寘殿㘭靡獲懇辭若為稱¶塞伏惟門下旣已委曲推
與訖用臻此復¶當藥石傾盡俾免於戾幸也¶
某伏䝉逺遣騎吏馳貺書幐辭采絢麗㫖<md:KR4d0216_SBCK_037-8b>¶趣粹宻温其
<pb:KR4d0216_WYG_037-8b>
如徳範之美使人意消矣獨¶愛忘其醜褒稱過情藐然
陋質豈堪黼黻¶愧感無以諭謝也¶
　　　帥臣¶
長樂軍府之盛甲於諸鎭地以古雄寄以¶逺重某官櫜
兠㦸纛長兹成師兵政整暇¶治道清淨隱然金湯中夏
震疊佇觀疇庸¶歸侍帷幄丕振賢業益尊主威幸甚幸
甚¶
　　　謝景思
<pb:KR4d0216_WYG_037-9a>
屬者某官㑹朝漢京奉萬年之觴某數望<md:KR4d0216_SBCK_037-9a>¶見於殿門雖
接侍闊踈然一瞻徳範固使¶人意消矣使節還臺坐閱
弦晦寤寐緒風¶西郷獨寫¶
某始學操筆時侍御者固以文章議論為¶英俊稱首翺
翔中都風采暴然今爾許時¶矣而猶為此官可為永嘆
上方兼覽賢豪¶追録勲舊人門並用非公誰冝行有裏
言¶也¶
某待罪省闈日増愧懼豈期假寵躐侍殿¶㘭此必諸公
<pb:KR4d0216_WYG_037-9b>
長者游談過助轉而上聞故<md:KR4d0216_SBCK_037-9b>¶有是也第獨學寡陋而冐
論思之職將何¶以稱塞明詔惟無遐心而有以吿之又
幸¶也¶
某㐲䝉遣騎馳貺華緘粲然黼黻下賁孱¶懦斯榮也秪
以重其愧也不腆之文謹以¶薦意匪敢為報願賜觀焉¶
　　　趙南安¶
執事以諸王孫與寒畯角逐取科第赴事¶功今五十年
矣而猶為二千石公論稱屈¶時方急賢公卿薦引無虚
<pb:KR4d0216_WYG_037-10a>
日即有裏言也<md:KR4d0216_SBCK_037-10a>¶兹承積閥閱賜三品服章服與徳對是
可¶貴也無縁叙慶但切馳情¶
　　　妙喜¶
賢上人歸具書因循久不嗣問瞻仰良極¶即日不審何
如伏惟於慈悲願海為大津¶梁清凉寳山散甘露雨有
識無識隨見隨¶聞悉皆濟度悉皆解脫弟子無縁頂禮
徒¶勤善頌謹狀¶
　
<pb:KR4d0216_WYG_037-10b>
　
　
　
　
　
　
　
　于湖集巻三十七
<md:KR4d0216_SBCK_037-10b>¶
<md:KR4d0216_SBCK_038-1a>¶
<pb:KR4d0216_WYG_038-1a>
欽定四庫全書
　于湖集巻三十八¶
　　　　　　　　　　　　宋　張孝祥　撰
　　尺牘¶
　　　左相送御書奬諭¶
某微賤不肖早上輒冒齋斧之誅敢以奬¶喻石刻為請
重䝉某官恩慈下及即日分¶賜共惟聖君衮字之褒所
以發揮元宰¶天人精粹之學昭示萬世某何者廼於私
<pb:KR4d0216_WYG_038-1b>
家獲藏别本榮先焜燿里巷増輝即容躬¶詣鈞屏叙謝
仰祈鈞照¶
　　　左舉善<md:KR4d0216_SBCK_038-1b>¶先生在西湖煙雨中與南北兩孱顔晤語¶而小人坐塵
海此仙凡殊途也猶且寄聲¶相勞苦此意豈可忘哉明
若得暇當走隱¶居又須遣西子濃抺而迎前復淡粧則
難¶行矣¶
　　　江季通
<pb:KR4d0216_WYG_038-2a>
辭奉名誨坐閲歳時瞻遡惓惓有懷莫寫¶浙河東西可
朝發而夕還也書幐闕然夫¶復何托獨相與傾意氣則
固若同席接膝¶之宻頗亮此意否<md:KR4d0216_SBCK_038-2a>¶季通人物學術當亟登館閣而猶為此官¶豈天將厚其
所養故遲之耶退食雍容專¶意已事㴠泓演迤不可涯
涘使人望而歎¶耳¶
某䝉示書辭甚厚第牋啟過禮未敢祗命¶同年義均兄
弟而復有此耶豈如上林子¶虚姑藉此騁辭乎不然則
<pb:KR4d0216_WYG_038-2b>
繆敬而欲其踈¶耳某不敢効執事之失輒自削去非簡
也¶自兹仍望以幅紙為約¶
都吏部賢知賢也某豈敢開薦口姑欲賛<md:KR4d0216_SBCK_038-2b>¶都公得士繼
此當作記累左右¶
　　　張侍郎¶
侍郎自布衣以道徳文章師表天下又卓¶然以公輔之
望歸先生者餘三十年矣大¶而不容身屢挫而道益伸
今雖里門宴居¶朝野善類恃公以為主盟敢乞精護寢
<pb:KR4d0216_WYG_038-3a>
興¶埀副蘄郷¶
某童無所識皎然此心願以身自託於門¶下庻幾不為
小人之歸惟古者弟子所以¶承師之義未甞以書傳也
今乃一再拜教<md:KR4d0216_SBCK_038-3a>¶溢於牋翰顧皆非某所冝得於先生者
蓋¶未嘗承顔接辭則冝先生之不知某也先¶生儻有收
拾之意繼今以徃請受命¶
磨勘謹馳納初欲就此積閱再下朝奉郎¶旣料理矣而
來使踵門云先生今受告當¶以表謝索此書亟某不敢
<pb:KR4d0216_WYG_038-3b>
復留文書復來¶願以見諉也¶
　　　興國章守¶
某皇恐春夏之間使者㑹朝漢京某數以¶望見為快彌
時曠於馳問坐有傾遡所臨<md:KR4d0216_SBCK_038-3b>¶逺在江表介於大都隱然
為長雄者以人¶重也方今急賢計有裏言惟冀崇衛以
湏¶召節¶
　　　呉尉¶
某獲與春卿同登科第又得從執事游雖¶未暇朝夕晤
<pb:KR4d0216_WYG_038-4a>
言然意氣相傾則如平生驩¶矣瑰偉之辭永以為好時
一把玩如見徳¶人也何當再集遡風獨寫¶
執事潛心正學志其逺大至於翰墨餘事¶猶超軼絶塵
如此真吾黨之士所敬畏者<md:KR4d0216_SBCK_038-4a>¶而損書云云猥相爼豆大
過所望又不敢¶辭有愧而已匆匆修報言不盡意¶
　　　臧宰¶
洪左史於人謹許可獨稱執事之賢不容¶口士大夫黟
來者又皆道撫字慈惠之美¶願托從游久矣何當胥㑹
<pb:KR4d0216_WYG_038-4b>
遡風獨寫¶
朝廷方留意縣六百石戒飭奉使典州使¶以最聞有如
治行正當舉以應詔何尚未¶聞也¶
　　　張仲固<md:KR4d0216_SBCK_038-4b>¶某昨者公在寳婺一書徃來久不嗣音但¶有愧悵某踈
逺忽蒙恩除躐據通津此鼓¶鐘饗鶢鶋也豈平生故人
揄揚過實轉而¶上聞耶貽書甚寵尤見交游相予之意
獨¶以頌不以規非所望耳薄遽未盡謝意伏¶惟恕察
<pb:KR4d0216_WYG_038-5a>
大資政歸老於家子弟固將寵焉矧某官¶學行志業自
為羣儒稱首儒先學宿皆所¶推讓其擢用固無疑矣而
召節尚稽所未¶諭也<md:KR4d0216_SBCK_038-5a>¶　　　代揔得居士與魏彦誠¶
某請違徳誼欲忘歳月昨者執事初還位¶著馳書贊喜
伏䝉報教所以崇篤眷撫之¶意溢於牋牘區區感銘屬
䑕輩聚㓂光黃¶之間被㫖督捕孟冬首途此月旣望乃
歸¶坐此踈於嗣間顧尊郷之心則不然也伏¶冀埀察
<pb:KR4d0216_WYG_038-5b>
主上深念淮壖之民生聚教訓有年數矣¶而疲瘵之俗
迄今未蘇乃眷北顧以執事¶專刺舉撫綏之任伏惟開
濟之資追紹前<md:KR4d0216_SBCK_038-5b>¶輩豈弟之政為時吏師歛而施之一方
直¶餘事耳而某也迺得分末光丐餘潤以免¶於戾其何
幸如之伏惟財幸¶
　　　徐給事¶
某皇恐死罪因循遂踈問訊但得之徃來¶之人先生旣
遂雅志意況益佳微恙滋以¶平復父子相視喜慰抃躍
<pb:KR4d0216_WYG_038-6a>
一再從養正書¶中獲聞動靜尤以釋懷即日秋氣凄厲
恭¶惟宴坐觀物神扶耆壽台候萬福天子傾¶心以湏大
老引疾屢辭迄遂掛冠之髙樞<md:KR4d0216_SBCK_038-6a>¶極久虚人望彌屬願臻
六氣之和以俟黃¶麻之吿也某為郡旣無善狀而水灾
横被¶數州一目千里饑民不溝壑即為盗必矣¶控請於
朝乞閣官稅旣荷恩許但常平帑¶廪已竭仰哺之人無
數去麥秋甚逺其將¶何以濟此也邊報無它呉中亦復
觖秋田¶之望柰何親庭已自具書侍見未期伏乞¶導迎
<pb:KR4d0216_WYG_038-6b>
鴻祉倚須枋用¶
　　　賀參政¶
仲冬之月常具劄子仰千鈞聽負罪屏處<md:KR4d0216_SBCK_038-6b>¶不敢時以姓
名自達惟是區區尊依盛徳¶慕用恩紀朝夕於心未始
間斷歳律行盡¶恭惟旄麾在道天相忠賢鈞候動止萬
福¶參政先生全名髙節照映中夏揚歷三朝¶聖天子深
所倚頼肆攽明命徃聘殊鄰將¶使中原遺老瞻望馬首
益堅思宋之心天¶下幸甚某出入門䦨積有年數獨恨
<pb:KR4d0216_WYG_038-7a>
不得¶充傔從效奔走引睇行府神爽飛馳政此¶苦寒敢
乞為宗社生靈加衛啓處亟聽來¶歸大人昨䝉朝廷委
捕黃賊今遂擒馘而<md:KR4d0216_SBCK_038-7a>¶歸但日來所聞北耗政爾紛紛伏
想廟筭¶自定應之有餘某官歸期必在三月載筆¶為誰
或云曽中躬亦在行途中可以陪燕¶譚也子雲近甞得
書甞至舟次迎拜否¶
　　　徐左司¶
某自頃拜書候使節之歸旋即侍親來宣¶城異縣客寄
<pb:KR4d0216_WYG_038-7b>
憂虞萬端杜門不敢與人事¶接是故久踈遣問忽拜眞
帖之貺亹亹數¶百千言駢珠疊璧窶人之所未識又得
之¶於留落放廢衆人躪藉之餘有懐感著當<md:KR4d0216_SBCK_038-7b>¶如何哉麥
秋欲晴旣晴輒雨不審去天尺¶五台候起居得何如伏
惟參釐萬㣲嘉政美¶澤隂被宇内冝有福祥來相君子
某屏迹¶諸况如前所云但得水菽足以養親藜藿¶足以
蓄妻子無諸病則已官屋雖敝然某¶遂假以為逐臣之
居恐復有以為罪者環¶視茫然不知所計長者將何以
<pb:KR4d0216_WYG_038-8a>
教之也彌¶綸中臺亦旣更歳華問休暢善類引望大¶用
猶稽此何為耶吾儕小人尤日日以冀¶也長公浙西之
除直為歸覲之階耳方丈<md:KR4d0216_SBCK_038-8a>¶比得書手足之戚殊不能堪
畿右之行得¶免長者必賜調護也瞻望雲霄邈然未有¶
侍見之日仰乞為斯文崇養亟聞除目之¶播¶
某郷來奏記已而郵筒拜初冬所下教政¶以大人去官
因循不辦治報愧惕漠北之¶還聞諸道涂長者盡得其
要領以復於上¶伏想廟論必已制勝於萬全然則在我
<pb:KR4d0216_WYG_038-8b>
之¶䇿彼為之先耶徃者大人効官邊陲二年¶其久敵之
情偽知之為詳屢以所見聞於<md:KR4d0216_SBCK_038-8b>¶朝獨以踈逺不賜省察
耳今兹放逐尚口¶乃窮豈敢復有云也諸賢輻輳來廷
強國¶尊主眞成餘事如某輩得一㕓躬耕自食¶其力父
子團欒畢命丘樊它何敢知耶伏¶惟長者尚憐其情而
照之¶
　
　于湖集巻三十八
¶
<md:KR4d0216_SBCK_039-1a>¶
<pb:KR4d0216_WYG_039-1a>
欽定四庫全書
　于湖集巻三十九¶
　　　　　　　　　　　　宋　張孝祥　撰
　　尺牘¶
　　　劉兩府¶
某幸甚昨者江行遂獲進拜棨㦸恭惟領¶軍開府相公
道徳勲業蟠際天地内洽草¶木外綏邊逺中興以來一
人而已况珠幢¶玉節奉詔東下先聲所曁山川震疊賔
<pb:KR4d0216_WYG_039-1b>
客¶如雲冠蓋相望士於兹時蘄一望塵而拜¶猶恐無因
而至前某也晩出不肖又方放¶棄湖海持刺修謁亟䝉
賜見温顔頋接已<md:KR4d0216_SBCK_039-1b>¶過涯分旣又親屈英衮從以千騎訪
之於¶寂寞無人之境經綸之成謀宏濟之英畧¶開示紬
繹了無疑間卓乎偉哉弗可及已¶甞病兹世峩冠結綬
車載斗量皆齪齪為¶身謀不足與共事無強人意者自
承侍相¶公以來於今十日竊自慶抃迺知名世篤¶生人
傑湛乎淵渟崒乎嶽峙至於得時而¶行雷厲風飛桑蔭
<pb:KR4d0216_WYG_039-2a>
不徙大功克建則亦斂¶然退託於不能之地弗以一毫
留胷次求¶之古昔有道之士從容應世如此耳即日<md:KR4d0216_SBCK_039-2a>¶不
審次舍何地上思見公與百執¶事都來士女望公之來
何啻渴饑恭想小留鎭江¶亟以介圭去朝帝所區區有
懷顧非筆舌¶所能宣盡姑致歸郷之意仰兾憐察¶
　　　代揔得居士與葉參政¶
某仰惟相公昨者登貳西府有識之士固¶已相慶知相
公非茍冨貴者得時而行必¶大有以慰中外之心旣而
<pb:KR4d0216_WYG_039-2b>
又相慶曰敵之¶情偽深矣相公親渉其庭且究知之將
為¶上盡言於是相公來歸天下傾耳以聽迺<md:KR4d0216_SBCK_039-2b>¶七月丁酉
相公進長樞庭而郵置所傳相¶公避遜之章所以復於
上者蓋卓然以今¶日之事自任又傳聞相公歸自北鄙
即於¶昕朝力陳機㑹之不可失敵患包藏冝深¶為備天
聼旣回國勢自尊帷幄所籌㒺不¶慰愜社稷幸甚生靈
幸甚竊謂朝廷狃於¶和議將二十年小大之臣以兵為
諱軍政¶不修邊備闕然長淮千里東南恃以為藩¶籬者
<pb:KR4d0216_WYG_039-3a>
一切置之度外而彼晝夜之聚鏖凶¶嘯毒未嘗南郷而
忘我自去春𣙜場廢朝<md:KR4d0216_SBCK_039-3a>¶廷始聳然知敵意之所在將深
圖之而上¶下議論或未然一日復一日又至於今今¶事
廹矣天其或者將遂悔禍貽我宋中¶興之基於萬斯年
用是降大任於相公當¶是責也左丞相湯公忠貫日月
精慮㣲一¶食息之頃未嘗不憂念國家未嘗不埀意¶人
物而徃時諸賢人各有心或未知同寅¶協恭以濟鴻業
今天付相公以此事上意¶如此天意如此相公之與湯
<pb:KR4d0216_WYG_039-3b>
公詎可不深¶鑒徃事惟和惟一以共圖休功也哉伏惟<md:KR4d0216_SBCK_039-3b>¶相公深念之饑者易食渴者易飲中原之¶人困於暴虐
困於旱蝗困於力役死者比¶屋矣遺民思宋之心如遭
水火而望救¶援其勢已急千載一時間不容髮伏惟相¶
公深念之紹興初諸將用兵淮上亳泗徐¶沂之人簞食
壺漿以迎我師師退敵復取¶之即盡屠其人以泄憤怒
然民終不悔它¶日我師至焉其迎我如初去冬蔣州王
㑓¶但假托本朝名字淮北之人信以為然自¶蔡頴至於
<pb:KR4d0216_WYG_039-4a>
河北尅期響應㑹㑓敗獲事雖<md:KR4d0216_SBCK_039-4a>¶不克然以此可見吾民
之心今我以一旅¶之衆渡淮則彼之鋤耰棘矜皆為吾
用建¶瓴破竹莫捷於此獨恐朝廷憚於先發耳¶伏惟相
公深念之王戚李三將忠勇自力¶義無返顧然發縱指
示必惟其人冝得大¶臣一其節制事當豫定若必待敵
人猝至¶而後為之應將無及矣伏惟相公深念之¶今日
議事之臣翫歳愒日以相公與左丞¶相之所建立為不
然者以十人而九秋冬¶之交敵或未動則是議者必雜
<pb:KR4d0216_WYG_039-4b>
然謂邊頭<md:KR4d0216_SBCK_039-4b>¶本無事湯公葉公過為之謀又將自怠以¶弛
吾備以挫奮義者之心患將益深悔且¶噬臍伏惟相公
深念之某憂患摧傷之餘¶所欠一死登相公之門蓋自
蚤歳晩節末¶路獲備使令受任之地寔在窮邊平生志¶
願庻其少見於此去歳單車赴古蔣適丁¶(闕/)市之變已
而䝉㤙攝帥除漕某生長淮¶甸知敵之情必不但巳日
夜究心心思為¶之憊蓋嘗縷縷白之廟堂至於十數丞
相¶湯公深以為當然而某人㣲望輕動輙齟<md:KR4d0216_SBCK_039-5a>¶齬或者反
<pb:KR4d0216_WYG_039-5a>
以為罪坐淹歳月徒自慨嘆今¶者相公旣專宥宻之寄
深思熟慮日不暇¶給將以戡外侮而隆内治於斯時也
竹頭¶木屑皆所不棄况如某受知之深者哉父¶子百口
畢命驅馳指天誓心㒺有二事伏¶惟相公憐而察之伏
紙不勝忠憤激切之情¶
　　　廟堂劄子¶
仰惟先生於從容無事之時不動聲氣為¶聖天子建萬
世之長策逺視古昔寔所創¶見一昨丙子詔書旣下雖
<pb:KR4d0216_WYG_039-5b>
窮山幽谷婦人<md:KR4d0216_SBCK_039-5b>¶孺子亦皆感泣蓋所以慰率土之望昭
在¶天之靈杜紛糾之源一視聽之歸再造炎¶圖端自此
日而今而後知遐方之不敢侮¶我中國諸將之不敢輕
我朝廷國勢日隆¶主威日振而先生之道徳勲名能言
之士¶所不得而稱載也某負罪屏處不得拜伏¶光範為
天下賀然竊喜恩地茂勲先立使¶某啜菽飲水槁死巖
谷之間猶有榮耀伏¶惟財幸¶
　　　湯丞相<md:KR4d0216_SBCK_039-6a>¶
<pb:KR4d0216_WYG_039-6a>
某比以本路水灾如許饑民無聊復迫夏¶秋流離道路
圜視無策乃卜中元節用道¶士說肅齋三日醮於府治
奏章祈恩二十¶有五日本路漕司奉堂帖許令檢閣夏
稅¶而得㫖蓋十六日也恭惟聖天子出神¶天之本眞應
帝王之興起我大丞相以侍¶宸列仙來居上宰之位乃
今蟣蝨微臣冒¶昧有請緑函宵升皇澤朝下埀應如響
恩¶惠濃浹卓異之事實為創見某與此路數¶十萬生聚
望闕扣頭不知以何仰報帝力<md:KR4d0216_SBCK_039-6b>¶與我相公全活之功也
<pb:KR4d0216_WYG_039-6b>
幸甚幸甚某在此¶雖極力以治荒政但賑給二事徒有
其名¶無以徧給今獨有修圩一事朝廷所當加¶意蓋今
年圩不修則明年江上無田無田¶則無民矣修圩藉民
力民藉官給之食以¶活而常平米旣無餘則圩亦無自
而修故¶今日急先務莫若於江上得熟處廣糴轉¶江而
下積之蕪湖以須水落興工此事參¶政周丈頃在太平
知之為詳伏望恩地速¶賜經畫米不欲多得二十萬斛
庻可從容<md:KR4d0216_SBCK_039-7a>¶集事伏望大丞相念之不勝激切之禱
<pb:KR4d0216_WYG_039-7a>
　　　又劉兩府¶
某竊瞻國之盛衰必觀諸人望之用舍謝¶太傅消揺東
山雅意丘壑當時議者顧¶謂安石不起如蒼生何言若
大而夸然卒¶之成肥水之功者安石也裴中立以讒居¶
外兩河諸侯浸滛問鼎中立復相忠者懷¶而強者畏人
望之用果如何哉自五月來¶朔方傳聞洶洶豈惟自江
以北百姓束檐¶以待而江淛之間亦復騷然忽有郵書
報<md:KR4d0216_SBCK_039-7b>¶相公開帥府以號令諸將制册揚廷恩禮¶赫奕凡士
<pb:KR4d0216_WYG_039-7b>
大夫與夫閭巷之民田夫牧人¶莫不歡喜奔走更相吿
語以謂相公旣用¶則吾事必濟無復憂矣至於赤籍伍
符則¶又踴躍抃厲以有赴敵致命義無却顧之¶意邊人
震懾先聲所曁奉頭䑕竄遺魂¶落膽嗚乎休哉古未有
也恭惟某官不世之¶功成在旦夕便當肅清宫禁祗謁
寢園某¶無似庶將載筆後車草露布以俟獻也¶
某以久不省祖塋自宣城暫歸歷陽村落<md:KR4d0216_SBCK_039-8a>¶一二日復西
上矣民間恃相公近在維揚皆¶得自安惟是民兵一事
<pb:KR4d0216_WYG_039-8a>
朝廷憂懼近日復¶有約束分𨽻諸軍田野之人愈更皇
恐孔¶子曰以不教民戰是謂棄之用官井田之¶法春蒐
夏苖秋獮冬狩其坐作進退固¶已閱習而猶曰不教者
蓋謂未嘗教之以¶知禮知義知信知勇如子犯之所云
也今¶之民雖坐作進退㝠然不知乃欲驅之以¶當大敵
民之死不敢自愛萬一沮吾軍勢¶悔將何及仰惟某官
同國休戚知無不言<md:KR4d0216_SBCK_039-8b>¶况此淮民又屬戯下敢告相公具
以利害¶達之冕旒將兩淮民社一切罷免豈惟十¶萬生
<pb:KR4d0216_WYG_039-8b>
靈皆出全護脫性命於鋒鏑而緩急¶之際不誤國事尤
其大者也伏惟相公埀¶情無以某小子而廢斯言熟計
而亟圖¶之無任激切恐懼之至¶
　
　
　
　
　于湖集巻三十九
¶
<md:KR4d0216_SBCK_040-1a>¶
<pb:KR4d0216_WYG_040-1a>
欽定四庫全書
　于湖集巻四十¶
　　　　　　　　　　　　宋　張孝祥　撰
　　尺牘¶
　　　辭潭州劄子¶
某伏見邸報某䝉恩差知潭州伏念某罪¶戾之迹方自
循省大藩謀帥遽先造化曲¶成之私曷可稱述顧其情
有不能自已者¶輒吐露於相公之前昨者廣西之役不
<pb:KR4d0216_WYG_040-1b>
遑¶迎侍違二年水菽之養一訊徃還動湏數¶月親年益
髙時親藥餌人子之心豈獲寧¶處欲望惻然推錫類之
仁稍易江淮間一<md:KR4d0216_SBCK_040-1b>¶小壘俾得自効誓當糜捐圖惟報禮
控禱¶僣瀆伏深震懼¶
　　　劉舍人¶
某逺去師範屢更歳籥雖側聞尺一徵還¶陟烏臺長道
山西掖演綸北門視草極儒¶者逢辰之榮事而某也宿
負未洗久違牋¶奏欲以書為斯文賀莫之敢也追惟疇
<pb:KR4d0216_WYG_040-2a>
昔¶以諸生被奬㧞懷恩未報引睇雲霄歸依¶何已¶
某恭惟先生經綸之業得時而用蓋將闓<md:KR4d0216_SBCK_040-2a>¶我國家太平
之基掌帝之制獨當省署箴¶補衮闕體闗廟社繄衆人
睥睨而不敢發¶先生回天於談笑之頃中興以來未有
此¶舉也甚善甚盛惟天下自有公論抑某何¶庸贊歎¶
某竊承賜對内朝至於移晷君臣契合實¶啓興運暫即
玉堂之舊將登衮位之嚴成¶命旣傳孰不鼓舞某辱在
門䦨尤極欣感¶先生兩宫虚佇百辟具瞻吿廷有期福
<pb:KR4d0216_WYG_040-2b>
祉¶咸萃更冀加衛茵鼎以副天下之望<md:KR4d0216_SBCK_040-2b>¶先生以文章徳業致身而分閫於外有此¶武功蓋英主
側席寤寐將與共圖天下求¶而不可得者也召節之攽
雖庸人孺子咸¶知鼔舞可知公之徳政矣門䦨之舊嘗
共¶掬溜播灑之役者喜當如何¶
某罪戾之迹䝉先生薦進之恩俾主留務¶雖成規具在
可以遵行顧精神之運豈能¶仰及屢辭不獲皇恐祗命
尚俟躬拜師門¶一一承教臨紙不勝懇禱之極某行役
<pb:KR4d0216_WYG_040-3a>
將¶及近境瞻侍之日端復不逺引領轅門時<md:KR4d0216_SBCK_040-3a>¶自抃蹈¶
　　　劉樞宻¶
某伏審易鎮要藩升華䆳殿一面之託不¶啻九鼎重矣
伏惟萬人之英明天子所簡¶敬豈重湖之地所當暫留
開大莫府寛北¶顧憂付以萬世功業帝意可以卜見也
某¶不勝宗廟朝廷之慶¶
某恭承先生經術文章議論名節近世儒¶宗蓋一二數
至於英風義氣則千載一人¶今日廊廟尊安邊壘寧謐
<pb:KR4d0216_WYG_040-3b>
折衝之功豈無<md:KR4d0216_SBCK_040-3b>¶所自宰席尚虚而君臣之交中外之望
如¶此爰立吿廷恐不容緩應變守文公所優¶為者太平
之功自此一新天下之耳目矣¶
　　　朱編修¶
某敬服名義願識靣之日甚久非敢為世¶俗不情語也
得劉丈書又見與欽夫書知¶且為衡嶽之逰儻遂獲奉
從容何喜如之¶不勝朝夕之望¶
某昨日方從欽夫約遣人迓行李奉告乃¶承己至近境
<pb:KR4d0216_WYG_040-4a>
欣慰可量欽夫必授館不然<md:KR4d0216_SBCK_040-4a>¶當於我乎館也使令輩遣
前恐逺來者須¶更休耳應有委乞示下¶
風雨留人尊候復何如登臺詩彊勉不工¶出師表同上
老兄遊山亦須待稍晴未可¶以遽千金之軀冝自愛惜
洪濤際天溺馬¶殺人將安之耶¶
某平生慕用豈謂來湘中乃獲解后接款¶慰幸可勝言
懷親遽歸苛留不得至今慊¶然人還一再奉賜書感服
感服某老者罙¶動東歸之興比已專介請祠力致懇諸
<pb:KR4d0216_WYG_040-4b>
公<md:KR4d0216_SBCK_040-4b>¶儻遂得之不旬月去此矣樞庭編摩望雖¶髙然非所
以處元晦也意者姑借此為掀¶擢之漸耶此間諸事欽
夫諸丈書中必能¶詳言之政逺披承千萬珍護即登嚴
近¶
敬簡堂記遂煩揮翰眞可以託不朽但堂¶中之人於敬
簡工夫殊未進湏士友不我¶遐棄時時訓厲之耳欽夫
間相從未嘗不¶矯首奉思也黄君内艱可念仲隆想已
趨¶朝更不作書懷英行已踰月臨行痬作於¶背甚可念
<pb:KR4d0216_WYG_040-5a>
幸而即愈渠自去歳得渴疾此<md:KR4d0216_SBCK_040-5a>¶不可再也¶
某别去再見新歳懷郷道義不能忘也自¶來荆州老者
病甚思歸舟楫徃來江上不¶復定處僕亦心志忽忽百
事盡廢雖如元¶晦一書亦不暇遣乃兩奉誨教相予之
意¶益勤内省愧惕不但不答書可以為罪蓋¶敬簡之功
不進它日無以見吾元晦耳某¶自到官即請去凡六七
最後乞致仕乞尋¶醫且欲不俟報棄官而歸諸公乃亦
相察¶今復得祠禄矣近制不必俟代者已治舟<md:KR4d0216_SBCK_040-5b>¶楫載衣
<pb:KR4d0216_WYG_040-5b>
嚢五七日便可離此劉丈之去竒¶哉偉哉此行至江上
當迂數程見之亦約¶欽夫又不知肯來否欽夫却數通
書定叟¶將有逺役兄弟不能相舍張仲隆前後五¶劄議
論過人皆某所不能言者歎服元晦¶闕期已及聞未有
幡然之意如何如何某¶有田在謝家青山下屋十餘間
下俯江流¶今歸眞不復出矣元晦異時或欲覽江淮¶山
川之勝乗興東遊則僕可以奉從容於¶梁山愽望慈湖
采石之間也此外惟為斯<md:KR4d0216_SBCK_040-6a>¶文珍重
<pb:KR4d0216_WYG_040-6a>
某近因至城西於土中得一碑砆細視之¶良有刻畫蓋
明皇所注道徳經幢也磨治¶之餘僅可識即以十夫掘
取之其半在土¶中者甚完字畫非經生所能及已舁寘
府¶中今裝禠一本去欽夫極愛之也經磨治¶處中有大
穴蓋以載他碑者尤古類漢碑¶併遣上¶
　　　楊抑之¶
屬者敷文奏課為二千石第一迺眷寳庋<md:KR4d0216_SBCK_040-6b>¶實先帝謨訓
所在陞華更直用報顯庸顧¶士大夫交口贊慶而某獨
<pb:KR4d0216_WYG_040-6b>
不遣賀牘誠以¶門下於此為不足道也不識執事尚照
其¶心否¶
癸未詔書凡今郡太守若部刺史之有治¶績者其各以
叙補侍從之闕伏惟敷文莫¶冝此選矣尺一趣覲祗在
早莫敢以私吿¶某來歸親傍望建牙所在才數舍未皇
具¶一紙書長者先之愧何可量也冬日邊地¶寒力不審
台候比復何如公守邊内則能<md:KR4d0216_SBCK_040-7a>¶固吾圉外則使逺服歸
心羊陸見稱促以¶此耳但玉闗人老不容不亟召歸伏
<pb:KR4d0216_WYG_040-7a>
惟與¶時御冝促裝以俟¶
某晩出叨踰所學未充猖狂妄行以速大¶戾隆寛貰其
九死猶得奉祠旣至濡湏靜¶掃一室終日危坐以省昔
愆它無可言者¶臨出都時信伯旣維舟矣亦䝉僮蓋至
湖¶上存勞周渥此意不可忘也解榜見名得¶來示乃知
小失意於上舍然來春自當巍¶中政爾無用此也<md:KR4d0216_SBCK_040-7b>¶　　　黃子黙¶
某離長沙且十日尚在黃陵廟下波臣風¶伯亦善戯矣
<pb:KR4d0216_WYG_040-7b>
前日為子黙作江西後社字¶茫然莫知所謂至湘陰舘
中有題壁間二¶詩急雪黃花度初晴白日村者驚歎世
間¶久無此作客謂此子黙詩也斂然心服眞¶可作社頭
矣今日見計欽祖又誦數篇益¶竒蓋辭達於詩渾然天
成風行水波偶入¶聲律非今之詩山谷之詩也幸甚斯
文未¶墜於地時夜將半呼僮張燈作此紙且致<md:KR4d0216_SBCK_040-8a>¶怨於不
我教又聞有李東老者詩亦佳獨¶不能以數句為僕北
歸篋中裝耶儻不棄¶願馳一介送似欲誦之於岳陽樓
<pb:KR4d0216_WYG_040-8a>
南樓寒¶溪西山也¶
　
　
　
　
　
　
　
<pb:KR4d0216_WYG_040-8b>
　
　
　
　
　
　
　
　于湖集巻四十
<md:KR4d0216_SBCK_040-8b>¶
<md:KR4d0216_SBCK_041-1a>¶
<pb:KR4d0216_WYG_041-1a>
欽定四¶庫全書
　<md:KR4d0216_SBCK_041-2a>¶于湖集附録¶
　　　張安國傳¶
孝祥字安國歷陽烏江人籍之七代孫邵¶之從子也讀
書一過目不忘下筆頃刻數¶千言年十六領郷書再舉
冠里選紹興二¶十四年廷試第一策問師學淵源秦熺
之¶子塤與曹冠皆力攻程氏專門之學孝祥¶獨不攻考
官魏師遜已定塤冠多士孝祥¶次之曹冠又次之髙宗
<pb:KR4d0216_WYG_041-1b>
讀策皆檜熺語於¶是擢祥第一而塤第三御筆批云議
論確<md:KR4d0216_SBCK_041-2b>¶正詞翰爽美冝以為第一在廷百官莫不¶歎羡都
人士爭録其策而求識靣授承事¶郎簽書鎮東軍節度
判官先是上之抑塤¶而擢孝祥也秦檜已怒旣知孝祥
乃祁之¶子祁與胡寅厚檜數憾寅且唱第後曹泳¶揖孝
祥於殿廷以請婚孝祥不答泳憾之¶於是風言者誣祁
有反謀詔繫獄㑹檜死¶上郊祀之二日魏良臣宻奏散
獄釋罪遂¶以孝祥為秘書省正字故事殿試第一人¶次
<pb:KR4d0216_WYG_041-2a>
舉始召孝祥第甫一年得召繇此初對<md:KR4d0216_SBCK_041-3a>¶首言乞緫覽權
綱以盡更化之美又言官¶吏忤故相意并縁文致有司
觀望鍜鍊而¶成罪乞今有司即改正又言王安石作日¶
録一時政事美則歸已故相信任之專非¶特安石臣懼
其作時政記亦如安石專用¶己意乞取已修日厯詳審
定正黜私說以¶埀無窮從之遷校書郎㑹芝生太廟楹
百¶官賀畢或獻賦頌孝祥獨上原芝一篇以¶諷之時儲
位尚虚以大本未立為言且言¶芝在仁宗英宗之室天
<pb:KR4d0216_WYG_041-2b>
意可見乞早定大<md:KR4d0216_SBCK_041-3b>¶計髙宗首肯遷尚書禮部貟外郎尋
為起¶居舍人權中書舍人初孝祥登第出湯思¶退之門
思退為相擢孝祥甚峻而思退素¶不喜汪徹孝祥與徹
同為館職徹老成重¶厚而孝祥年少氣銳徃徃凌轢之
至是徹¶為御史中丞首劾孝祥奸不在盧杞下孝¶祥遂
罷提舉江州太平興國宫於是湯思¶退之客稍稍被逐
尋除知撫州年未三十¶蒞事精確老於州縣者所不及
孝宗即位¶復集英殿修撰知平江府事繁劇孝祥剖<md:KR4d0216_SBCK_041-4a>¶决
<pb:KR4d0216_WYG_041-3a>
庭無滯訟屬邑大姓並海嚢槖為奸利¶孝祥捕治籍其
家得榖粟數萬明年呉中¶大饑乞頼以濟張浚自蜀還
朝薦孝祥召¶赴行在孝祥既素為湯思退所知及受浚¶
薦思退不恱孝祥入對乃陳二相當同心¶戮力以副陛
下恢復之志且靖康以來惟¶和戰兩言遺無窮禍要先
立自治之策以¶應之復言用才之路太狹乞愽採度外
之¶士以備緩急之用上嘉之除中書舍人尋¶除直學士
院兼都督府參贊軍事俄兼領<md:KR4d0216_SBCK_041-4b>¶建康留守言者改除敷
<pb:KR4d0216_WYG_041-3b>
文閣待制留守如¶舊㑹金再入邊孝祥陳金之勢不過
欲要¶盟宣諭使劾孝祥落職罷復集賢殿修撰¶知靜江
府廣南西路經畧安撫使治有聲¶績復以言者罷俄起
知潭州為政簡易時¶以威濟之湖南遂以無事復待制
徙知荆¶南湖北路安撫使築寸金堤自是荆州無¶水患
置萬盈倉以儲諸漕之運民徳之請¶祠㑹以疾終卒孝
宗惜之有用才不盡之¶嘆進顯謨直學士致仕年三十
八孝祥俊<md:KR4d0216_SBCK_041-5a>¶逸文章過人尤工翰墨嘗親書奏劄髙宗¶見
<pb:KR4d0216_WYG_041-4a>
之曰必將名世¶
　　　又宣城張氏信譜傳¶
公諱孝祥字安國學者稱為于湖先生本¶貫和州烏江
縣唐司業張籍七世孫秘閣¶修撰金國通問使邵之從
子父祁任直秘¶閣淮南轉運判官紹興初年金人逼和
州¶隨父渡江居蕪湖昇仙橋西時公甫數歳¶豫章王德
機一見而竒之遂許以女焉㓜¶敏悟書再閱成誦文章
俊逸頃刻千言出<md:KR4d0216_SBCK_041-5b>¶人意表轉運公嘗面池築室為讀書
<pb:KR4d0216_WYG_041-4b>
所池¶故多蛙公以硯擲之聲遂永息人咸異之¶旣貴即
以禁蛙名其池年十六領郷書再¶舉冠里選紹興甲戌
廷試擢進士第一時¶年二十有三策問師友淵源秦塤
曹冠皆¶力攻程氏專門之學公獨以程氏得孔孟¶之緒
先知貢舉湯思退已定塤魁多士帝¶讀其策皆檜語復
自裁擇乃首擢公親灑¶宸翰議論堅正詞翰俱美先蕪
湖東境有¶龍穿岸騰空風雷夐異須㬰雲霓五彩光<md:KR4d0216_SBCK_041-6a>¶燭
百里江山掩映如錦及捷聞人咸謂慶¶雲為公之先兆
<pb:KR4d0216_WYG_041-5a>
云先是岳飛卒於獄時廷¶臣畏禍莫敢有言者公方第
即上疏言岳¶飛忠勇天下共聞一朝被謗不旬日而亡¶
則敵國慶幸而將士解體非國家之福也¶又云今朝廷
寃之天下寃之陛下所不知¶也當亟復其爵厚恤其家
表其忠義播吿¶中外俾忠魂瞑目於九原公道昭明於
天¶下帝特優容之時公尚在期集所猶未官¶也秦相益
忌之初授簽書鎭東節度判官<md:KR4d0216_SBCK_041-6b>¶㕔公事轉秘書省正字
故事殿試第一人¶次舉始召公第甫一年得召對勸帝
<pb:KR4d0216_WYG_041-5b>
緫攬¶權綱以盡更化之美又言官吏忤故相意¶並縁文
致有司觀望鍜鍊而成罪乞令有¶司即改正之復言王
安石作日録一時政¶事美則歸已故相信任之專非特
安石臣¶懼其作時政記者亦如安石專用己意乞¶取已
修日厯詳審是非正黜私說以埀無¶窮從之遷校書郎
勅兼國史實録院校勘¶㑹連歳芝生太廟楹百官表賀
時儲位尚<md:KR4d0216_SBCK_041-7a>¶虚公獨上原芝篇以諷之其畧曰惟大本¶未
立社稷宗廟亦靡克寧饗又曰在仁宗¶英宗之室天意
<pb:KR4d0216_WYG_041-6a>
可見乞早定大計髙宗覽¶之首肯再三舉朝稱誦遷尚
書禮部貟外¶郎尋為起居舍人權中書舍人初公與汪¶
徹同館職修先朝實録徹老成畏禍務在¶磨稜公少年
氣銳欲悉情狀徃徃凌汪徹¶謂曰蔡中郎失身於董卓
故不為君子所¶與公曰顧自立何如思退聞之不恱於
徹¶之言至是徹為御史中丞乃首劾公等奸<md:KR4d0216_SBCK_041-7b>¶不在盧杞
下遂罷提舉江州太平興國宫¶祀尋除知撫州事臨川
詰卒趨刼庫兵一¶時鼎沸官吏屏跡公單騎馳赴軍中
<pb:KR4d0216_WYG_041-6b>
喻列¶校曰汝曹必欲為亂請先殺太守僉曰不¶敢惟所
給未敷耳公即手喻衆卒聽命者¶待以不死隨取金帛
以次支給摘發數卒¶叱之曰倡亂者罔赦立命斬之衆
校俯伏¶不敢仰視闔城宴然事聞帝極嘉奬時年¶未三
十蒞事精確雖老於州縣者所不逮¶也孝宗即位除集
英殿修撰知平江軍府<md:KR4d0216_SBCK_041-8a>¶事提舉學事賜紫金魚袋平江
乃臨安藩¶屏寄任匪輕公扶植善類鋤抑強暴判决¶如
流庭無滯獄屬邑有大姓煮海嚢槖為¶姦利怙勢作威
<pb:KR4d0216_WYG_041-7a>
禍延郡邑公捕治籍其家¶得粟數萬斛明年呉中饑乞
頼以濟張魏¶公還朝乃首薦公召赴行在入對勸帝辯¶
邪正審是非崇根本壯士氣因痛陳國家¶委靡之弊且
靖康以來惟和戰兩言遺無¶窮禍要先立自治之策以
應之又陳二相¶當同心協力以副陛下恢復之志復陳
用<md:KR4d0216_SBCK_041-8b>¶才之路太狹乞博採度外之士以備緩急¶之用上嘉
之除中書舍人遷直學士院俄¶兼都督府參贊軍事時
魏公欲請帝幸建¶康以圖進兵復薦公領建康留守湯
<pb:KR4d0216_WYG_041-7b>
思退¶言改除敷文閣待制留守如舊及魏公罷¶判福州
宣諭劾公為黨落職初轉運公築¶歸去來堂領太平州
事王侯秬更為建狀¶元第慶雲接日者見之謂將不利
於金人¶至是果符其言且自渡江以來大議惟和¶與戰
魏公主戰湯相主和公始登第出思<md:KR4d0216_SBCK_041-9a>¶退之門及魏公志
在恢復公力贊相且與¶敬夫志同道合故魏公屢薦公
遂不為思¶退所恱或者因公召對要先立自治之策¶以
應之等語謂公出入二相之門兩持其¶說豈知公者哉
<pb:KR4d0216_WYG_041-8a>
思退竄仍復集英殿修撰¶知靜江府廣南西路經畧安
撫使治有聲¶俄改知潭州權荆湖南路提㸃刑獄公事¶
為政簡易時濟之以威湖南遂得以無事¶有婦不宜於
夫夫商而歸婦為具食食已¶即死其舅姑以為婦殺之
無疑渉三獄而<md:KR4d0216_SBCK_041-9b>¶婦不伏公親鞠之婦泣曰實無此志顧
食¶有魚肉以鋏承之鋏固在也公命取鋏復¶魚肉以飼
犬犬斃因詢士人謂湖外有蜈¶蚣盈尺一遇食即殺之
公命索婦所果得¶蜈蚣盈尺仍取魚肉飼犬復斃事立
<pb:KR4d0216_WYG_041-8b>
為之¶平反婦誓祝髮以報衆大恱服㑹敬夫定¶夫扶魏
公柩至州境不能入蜀公為營𦵏¶於屬縣寧郷之西遂
與敬夫講性命之學¶日夕不輟築敬簡堂以為論道之
所而四¶方之學者至焉公自篆顔淵問仁章於中<md:KR4d0216_SBCK_041-10a>¶屏晦
菴南軒各為詩文以記之尋復待制¶徙知荆南荆湖北
路安撫使荆州當敵騎¶之衝自建炎以來歲無寧日公
内修外攘¶百廢具興雖羽檄旁午民得休息築寸金¶堤
以免水患置萬盈倉以儲漕運為國為¶民計也乾道五
<pb:KR4d0216_WYG_041-9a>
年己丑偶不豫遂力請歸¶侍親疏凡數上帝深惜之進
顯謨閣直學¶士致仕南軒為文以餞之荆南士民哭送¶
登舟仍給小像祀於湘中驛南軒為之賛¶既歸蕪湖凡
縉紳之士莫不晉接宗戚渡<md:KR4d0216_SBCK_041-10b>¶江而貧窘者公輙賑之新
觀瀾亭以集同¶志講論之餘徜徉山水寺觀臺榭吟咏
殆¶遍而悉為之題識蕪湖都水陸之衝舟車¶輻輳民甚
苦之屢籍公為之庇令邵宏淵¶擁兵還鎮所過市肆皆
空蕪民甚恐轉運¶公與淵有識公作書以逆之至則自
<pb:KR4d0216_WYG_041-9b>
糴米¶數百斛父子着紫衣乘使者車犒師江上¶衆得餉
揚帆而去遂秋毫無犯丞袁益之¶迎至江滸士民夾道
指日夸艶庚寅冬疾¶復作遂卒卒之日商賈為之罷市
兩河之<md:KR4d0216_SBCK_041-11a>¶民惶惶如失所恃帝聞之惜其有用才不¶盡之
嘆公性剛正不阿秦塤同登第官禮¶部侍郎一揖之外
不交一言尤工翰墨嘗¶親書奏劄髙宗見之曰必將名
世詩詞雄¶麗尤工古調有于湖集四十巻嗟乎惟公¶起
布衣被簡遇入司帝制出典藩翰議論¶風采文章政事
<pb:KR4d0216_WYG_041-10a>
卓然絶人厯事中外士師¶其道吏畏其威民懐其徳所
至有聲奈何¶筮仕之初見忌於檜既而不恱於湯旅進¶
旅退向使得召行道天錫永年斯世斯道<md:KR4d0216_SBCK_041-11b>¶之寄經天緯
地之才當必有大過人者卒¶不能究其所施齎志以没
惜哉參知政事¶孝伯世稱賢相孝曾以節義聞孝才孝
章¶以文學著公之諸兄弟也賢才萃於一門¶公實有以
啓之子太平公易簀時方髫年¶從諸父徙宣城旣而從
事素書合門䕃不¶克磨勘者二十年今皇帝登極建元
<pb:KR4d0216_WYG_041-10b>
始得¶䝉例選授登仕郎孫永通今授承事郎委¶予以傳
以余嘗得侍公且生則同鄉徙則¶同邑知公之深也義
不忍辭因摭實所聞<md:KR4d0216_SBCK_041-12a>¶而次序之以備觀風者之採云紹
熈五年¶甲寅厯陽居士陸世良書於蕪湖介清堂¶
　　宋官誥八道¶
　　　初補承事郎授鎮東簽判誥¶
勅賜進士及第張孝祥朕勅天之命夙夜¶祗懼兹親策
多士於庭爾以正對發明師¶友淵源之義深契朕心擢
<pb:KR4d0216_WYG_041-11a>
冠羣英僉言惟¶允授爾京秩賛畫輔藩此我朝待掄魁
彛¶典也徃欽初命益務培養器業將於此乎¶觀可補承
事郎特差簽書鎮東軍節度判<md:KR4d0216_SBCK_041-12b>¶官㕔公事奉勅如右牒
到奉行紹興二十¶四年十一月十日¶
　　　轉宣教郎誥¶
勅承事郎守秘書省校書郎兼國史實録¶院校勘張孝
祥朕順古道率由舊章聖繼¶聖明繼明共仰列宗謨烈
之美疑傳疑信¶傳信尚稽諸儒論譔之功固知放失之
<pb:KR4d0216_WYG_041-11b>
多¶蓋亦顯承之缺是在武丁之孫子任亦匪¶輕迺資叔
向之春秋言皆可考成功惟允¶褒律宜優爾學有淵源
詞尚體要老氏藏<md:KR4d0216_SBCK_041-13a>¶室聨輝奎璧之間曽史策名補藝炎
興之¶際用己志鋪張而不詭合諸儒褒貶以為¶功比及
三年可傳百世有晉王虞宋徐沈¶之善無丘荀袁髙韋
劉之譏卓識所資凛¶著一王之法奏篇既訖聿嚴六閣
之藏論¶賞詔功陟明有典爰霈丹宸之渥申躋文¶右之
階揚鴻烈而章緝熈旣籍發揮之力¶率純徳以勵忠孝
<pb:KR4d0216_WYG_041-12a>
尚堅報稱之心可特授¶宣教郎依前秘書省校書郎兼
國史實録¶院校勘奉勅如右牒到奉行紹興二十七<md:KR4d0216_SBCK_041-13b>¶年
正月二十日¶
　　　除秘書郎誥¶
勅奉議郎秘書省校書郎兼國史實録校¶勘張孝祥漢
之藏書天祿東觀命馬融劉¶向為郎至唐則掌四部圖
籍有三人焉非¶第一流曷稱兹選爾以經術之淵源負
掄¶魁之聲望曵裾册府校讐甚優秉筆史筵¶討論靡倦
<pb:KR4d0216_WYG_041-12b>
爰命進典中秘以倡斯文異日¶玉堂承明皆權輿乎此
可依前奉議郎特¶授秘書郎兼國史實録院校勘奉勅
如右<md:KR4d0216_SBCK_041-14a>¶牒到奉行紹興二十七年三月十六日¶
　　　除著作郎誥¶
勅朝奉郎張孝祥承明金馬漢家著作之¶所也(後闕/)¶
　　　除禮部尚書郎誥¶
勅朝清郎張孝祥本朝除郎之路雖廣其¶要有三曰館
閣曰寺監丞曰監司郡守近¶自列聖以來郎非監司郡
<pb:KR4d0216_WYG_041-13a>
守不可得雖然¶豈所以待掄魁者乎爾以清文奥學崇
論¶鯁議對策大庭朕嘗親擢以冠多士入儀<md:KR4d0216_SBCK_041-14b>¶班著夙稔
直聲行己非磷緇立朝有本末¶朕未嘗不懐其賢也去
把郡麾又淹家食¶起之槃澗俾佐秩宗於是得一佳禮
部矣¶潔齊以俟朱袚方來可依前朝清郎特授¶禮部尚
書員外郎奉勅如右牒到奉行(年¶月闕/)¶
　　　轉朝散大夫誥¶
勅朝奉大夫新除儀司郎官張孝祥等生¶民立君旣尊
<pb:KR4d0216_WYG_041-13b>
居於大寳惟辟作福斯溥錫¶於湛恩兹予一人踐阼之
初亦爾羣臣委<md:KR4d0216_SBCK_041-15a>¶質之始粤從京秩遞進華階臣事君以
忠¶宜勤厥職官量能而授任嗣選爾勞張孝¶祥可特授
朝散大夫行尚書儀司郎官奉¶勅如右牒到奉行隆興
元年三月一日¶
　　　陞中書舍人直學士院誥¶
勅朝奉大夫充集英殿修撰知平江軍府¶事提舉學事
張孝祥鳯掖演綸進渉玉堂¶之漸鸞坡入直尊居鈴索
<pb:KR4d0216_WYG_041-14a>
之嚴矧惟翰墨¶之司專掌絲綸之職念兹榮選必屬洪
儒¶爾學窮閫奥文冠掄魁治道敷陳洋洋晁<md:KR4d0216_SBCK_041-15b>¶董之對皇
猷潤色渾渾虞夏之書屢柄郡¶麾久膺閣職兹縁西掖
之班延入北門之¶直啓沃謀猷鬯典謨於三代發揮詔
命新¶瞻聽於四方徃服寵章永堅素守可依前¶朝奉大
夫陞中書舍人直學士院奉勅如¶右牒到奉行(年月闕/)¶
　　　除秘撰改知潭州權荆南提刑誥¶
中秘藏四部書班髙論譔外臺奉三尺法¶職重澄清式
<pb:KR4d0216_WYG_041-14b>
表儒猷以華使指原任左朝¶奉大夫充集英殿修撰知
靜江軍府事提<md:KR4d0216_SBCK_041-16a>¶舉學士廣南西路兵馬都鈴轄兼本路
經¶畧安撫張孝祥卓爾不羣之意氣裒然魁¶選之科名
鳯尾批綸見稱古授之敏螭頭¶載筆方徯直前之猷(後/)
(闕/)¶
　　　陞顯謨閣直學勅黄¶
尚書省牒朝議大夫敷文閣侍制荆南荆¶湖北路安撫
司張孝祥牒奉勅依前朝議¶大夫陞顯謨閣直學士致
<pb:KR4d0216_WYG_041-15a>
仕牒至准勅乾¶道五年三月三日¶
　　　張南軒贈學士安國公敬簡堂記<md:KR4d0216_SBCK_041-16b>¶厯陽張侯安國治長沙旣踰時獄市清淨¶庭無留滯以
其閒暇闢堂為燕息之所而¶名以敬簡顧謂某曰僕之
名堂蓋自比於¶昔人起居之有戒也子其為我敷暢厥
義¶某謝不敏一再不獲命因誦所聞而言曰¶聖賢論為
政不曰才力蓋事物之來其端¶無窮而人之才力雖極
其大終有限量以¶有限量應無窮恐未免反為之役而
<pb:KR4d0216_WYG_041-15b>
有所¶不給也吾子於此抑有要矣其惟敬乎蓋¶心宰事
物而敬者心之道所以生也生則<md:KR4d0216_SBCK_041-17a>¶萬理森然而萬事之
綱緫攝於此凡至乎¶吾前者吾則因而酬酢之故動雖
微而吾¶辦之若經緯黒白之分事雖大而吾處之¶若起
居飲食之常雖雜然並陳而釐分縷¶析條理不紊無他
其綱旣立如鑑之形物¶各止其分而不與之俱徃也此
所謂居敬¶而行簡者歟若不知舉其綱而徒管之務¶將
見失生於所怠而患起於所忽乃所以¶為紛然多事矣
<pb:KR4d0216_WYG_041-16a>
故先覺君子謂餙私智以¶為竒非敬也簡細故以自崇
非敬也非敬<md:KR4d0216_SBCK_041-17b>¶則是心不存而萬事乖析矣可不畏歟雖¶
然若何而能敬克其所以害敬者則敬立¶矣害敬者莫
甚於人欲自容貌顔色辭氣¶之間而察之天理人欲絲
毫之分爾遏止¶其欲而順保其理則敬在其中引而達
之¶擴而充之則將有常而日新日新而無窮¶矣侯英邁
不羣固已負當世之望誠能夙¶夜警勵以進乎此則康
濟之業可大而豈¶特藩翰之景哉侯曰然則請書以為
<pb:KR4d0216_WYG_041-16b>
記以¶無忘子之言<md:KR4d0216_SBCK_041-18a>¶　　　朱晦翁贈學士安國公敬簡堂詩¶
煌煌定方中農隙孟冬月君侯敝齋扉華¶榜新未掲我
來適兹時亦有大夫茇清觴¶不留行晤語得超越更看
雷雨勢翻動龍¶蛇窟襟懐頓能舒肝膽亦已竭老僊來
何¶方湖海氣硉矹君侯斂袂起顛越承屨襪¶坐人驚創
見引去殊卒卒伊爾不忍逝頓¶首願有謁人生均秉彛
天造豈停歇云何¶利害判所較無一髮兹焉辦不早大
<pb:KR4d0216_WYG_041-17a>
本將¶恐蹷吾與實自箴君聼未宜忽<md:KR4d0216_SBCK_041-18b>¶　　　張南軒贈學士安國公歸蕪湖序¶
客問於某曰張荆州之行子將何以吿之¶某應之曰吾
將吿之以講學客笑曰若是¶哉吾子之迂也荆州早歳
發策大廷天子¶親擢為第一盛名滿天下入司帝制出
典¶藩翰議論風采文章政事卓然絶人上流¶重地暫兹
徃牧所以寄任之意匪輕而天¶下士亦莫不引領以當
世功名屬於公也¶夫以位達而名章任重而望隆吾子
<pb:KR4d0216_WYG_041-17b>
顧以¶講學告之不亦迂乎某曰子以吾所謂講<md:KR4d0216_SBCK_041-19a>¶學者果
何也耶蓋天下之患莫大於自足¶自足則畫矣信如子
言荆州若挾是數者¶以居則僕尚何道惟荆州方且退
然若諸¶生曾無一毫見於顔色此僕之所以歎息¶慕向
而講學之說是以敢發也蓋天下之¶物衆矣紛淪轇轕
日更於前可喜可怒可¶慕可愕所以盪耳目而動心志
者何可以¶數計而吾以藐然之身當之知誘於外一¶失
其所止則遷於物夫人者統役萬物者¶也而顧乃為役
<pb:KR4d0216_WYG_041-18a>
其可乎哉是以貴於講學<md:KR4d0216_SBCK_041-19b>¶也天下之事變亦不一矣幾
微之形節奏¶之㑹毫髮呼吸之間得失利害有霄壤之¶
勢吾朝夕與之接一有所滯塞則昧几而¶失節其發也
不審則其應也必盭一事之¶隳萬事之所繇隳也豈不
懼乎是以貴夫¶講學也夫惟講學而明理則執天下之
物¶不固而應天下之變不膠吾於天下之物¶無所惡而
物無以累我皆為吾役者也吾¶於天下之事無所厭而
事無以汩我皆吾¶心之妙用也豈不有餘裕乎又豈有
<pb:KR4d0216_WYG_041-18b>
窮極<md:KR4d0216_SBCK_041-20a>¶乎然所謂講學者寧他求哉致其知而已¶知者吾
所固有也本之六經以發其藴泛¶觀千載以極其變即
事即物身親格之超¶然令夫大宗則徳進業廣有其地
矣夫然¶故富貴不能滛貧賤不能移威武不能屈¶居天
下之廣居行天下之大道致君澤民¶真古所謂大臣者
矣然則學其可忽乎詩¶曰如切如磋如琢如磨此之謂
也某旣以¶此吿客於荆州之别也遂書以為獻¶
　　　祭于湖先生文　　　　　　　張　栻(南軒/)<md:KR4d0216_SBCK_041-20b>¶
<pb:KR4d0216_WYG_041-19a>
嗟乎如君而止斯耶其英邁豪特其復可¶得耶其如長
江巨河奔逸洶湧渺然無際¶而獨不見其東滙溟渤之
時耶又如驊騮¶騄駬追風絶塵一日千里而獨不見其
日¶暮稅駕之所耶此栻所以痛之深惜之至¶而哭之悲
也惟君起布衣被簡遇十年之¶間入司帝命出領數路
文章煒煌政事之¶超卓多士之所共知亦不待栻之贊
嘆惟¶其孝友恂恂朝夕則人有不得而盡知者¶方自荆
州歸栻以書抵君謂及此閒暇專<md:KR4d0216_SBCK_041-21a>¶意承志實進徳修業
<pb:KR4d0216_WYG_041-19b>
之要君深以為然孰¶謂曾不數月乃有此聞栻傾蓋荷
知見而¶深篤言有勁切君不以為迂此意何可忘¶也道
阻且長不得徃哭遣致一奠孰知予¶悲¶
　　　贈于湖詩　　　　　　　　　張　栻¶
桐花三月英風雨滿江城使君晩被酒千¶騎過友生名
談宿霧捲逸氣孤雲横揮¶斤㸔翰墨笑語皆詩成人物
有如此吾¶軰頼主盟更呼南鄰客共此樽酒傾愛<md:KR4d0216_SBCK_041-21b>¶我庭
下竹頭角方崢嶸永懐氷雪姿寧復¶世俗情新篇一湔
<pb:KR4d0216_WYG_041-20a>
袚凡木石足程願言對¶封植歳晩長敷榮¶
　　　于湖像贊　　　　　　　　　張　栻¶
是于湖君英邁偉特遇事卓然如箭破的¶談笑翰墨如
風無跡惟其胸中無有畛域¶故所發施横達四出雖然
此固衆人之所¶識也今方袖手于湖之上盡心以事其
親¶而益究其所未及則其所致又孰知其紀¶極者耶<md:KR4d0216_SBCK_041-22a>¶　　　挽于湖　　　　　　　　　　施士衡¶
湧泉詞筆坐中驚天付斯文以道鳴獨歩¶蟾宫丹桂選
<pb:KR4d0216_WYG_041-20b>
濡毫綸閣紫㣲清絶絃慟哭¶人琴䘮埋玉凄凉柱石傾
一見那知成永¶别重來天路問騎鯨¶
　　　復挽　　　　　　　　　　　施士衡¶
十年帥鉞倦馳驅適意方謀一壑居賈誼¶有才終太傅
薛收無壽處中書傷心風月¶江山古過眼光陰夢幻虚
紅紫飄零春色¶盡後凋松栢獨蕭疎<md:KR4d0216_SBCK_041-22b>¶　　　挽于湖　　　　　　　　　　沈約之¶
荒城難訪十全醫半篋遺書世共悲寧¶有故人憐阿騖
<pb:KR4d0216_WYG_041-21a>
但餘息女類文姬忠籌屢¶畫平戎䇿宦蹟常留墮淚碑
醉扣西州重¶回首山陽鄰笛夜凄其¶
　　　復挽　　　　　　　　　　　沈約之¶
氣槩凌雲孰敢先中興事業冠英躔朝廷¶議論一言定
翰墨風流四海傳恰跨鰲頭¶升紫閣忽騎箕尾上青天
竹林笑傲今陳¶跡撫櫬江臯涕泫然<md:KR4d0216_SBCK_041-23a>¶　　　弔于湖墓在秣陵¶　　　　　　沈約之
晩出白門下疲馬踏秋色鍾山度蒼翠慰¶我逺遊客暮
<pb:KR4d0216_WYG_041-21b>
投清泉寺花草獻幽寂長廊¶靜無人落日照西壁平生
張于湖萬里去¶一息翻然九州外汗漫跨鯨脊乾坤能
幾¶時安用較顔跖文章失津梁所念斯道厄¶夜䦨耿不
寐搔首賦蕭索懐人感西風翁¶仲守孤陌¶
　　　褒禪山有于湖所題寳塔二字¶　羅端明<md:KR4d0216_SBCK_041-23b>¶古刹浮屠映碧山狀元題墨最為嫺遊人¶倦憇塵心寂
雲自青天水自閑¶
　　　又　　　　　　　　　　　　李繁昌
<pb:KR4d0216_WYG_041-22a>
路入亂雲堆僧房四面開龜泉半泥滓龍¶洞已塵埃潄
竹渾忘醉穿花浪費才何人¶題寳塔千載仰崔嵬¶
　　　和于湖萬杉寺詩　　　　　　王　阮¶
昭陵龍去奎文在萬歳靈杉守百神四十¶二年真雨露
山川草木只今春¶
　　　復弔于湖先生　　　　　　　王　阮<md:KR4d0216_SBCK_041-24a>¶碧紗籠底墨纔乾白玉樓中骨已寒淚盡¶當時聨騎客
黄花時節獨來㸔
<pb:KR4d0216_WYG_041-22b>
　
　
　
　
　
　
　
　于湖集附録
