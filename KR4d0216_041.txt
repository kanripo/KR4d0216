# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:21.221526
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0147-041于湖居士文集附錄-一卷.
<pb:KR4d0216_SBCK_041-1a>¶
禁榜(附)¶
(張安國&KR0213;人知撫州日以有/賣藥假者出榜戒約曰/增)¶
陶隱居孫真人因本草千金方濟物利生¶
多積隂徳名在列仙自此以來行醫貨藥¶
誠心救人&KR0023;福報者甚衆不論方册所載¶
只如近時此驗尤多有只賣一真藥便家¶
資鉅萬或自身安榮享髙壽或子孫及第¶
改換門户如影隨形無有差錯又曽眼見¶
貨賣假藥者其&KR0004;積得些小家業自謂得¶
計不知冥冥之中自家合得禄料都&KR0013;減¶
<pb:KR4d0216_SBCK_041-1b>¶
尅或自身多有横禍或子孫非理破蕩致¶
有遭天火&KR0013;雷震者葢縁贖藥之人多是¶
疾病急切將錢吿求賣藥之家孝弟順孫¶
只望一服見效却&KR0013;假藥誤賺非惟無益¶
反致損傷尋常誤殺一飛禽走獸猶有因¶
果况萬物之中人命最重無辜&KR0013;禍其痛¶
何窮(詞多更不盡載)¶
<pb:KR4d0216_SBCK_041-2a>¶
張于湖集附錄¶
　　　張安國傳¶
孝祥字安國歷陽烏江人籍之七代孫邵¶
之從子也讀書一過目不忘下筆頃刻數¶
千言年十六領鄉書再舉冠里選紹興二¶
十四年廷試第一䇿問師學淵源秦熺之¶
子塤與曹冠皆力攻程氏專門之學孝祥¶
獨不攻考官魏師遜已定塤冠多士孝祥¶
次之曹冠又次之髙宗讀策皆檜熺語於¶
是擢祥第一而塤第三御筆批云議論&KR0192;¶
<pb:KR4d0216_SBCK_041-2b>¶
正詞翰爽美宜以爲第一在廷百官莫不¶
歎羡都人士争錄其策而求識面授承事¶
郎簽書鎮東軍節度判官先是上之抑塤¶
而擢孝祥也秦檜巳怒旣知孝祥乃祁之¶
子祁與胡寅厚檜數憾寅且唱第後曹泳¶
揖孝祥於殿廷以請婚孝祥不答泳撼之¶
於是風言者誣祁有反謀詔繫獄㑹檜死¶
上郊祀之二日魏良臣宻奏散獄釋罪遂¶
以孝祥爲秘書省正字故事殿試第一人¶
次舉始召孝祥第甫一年得名繇此&KR0004;對¶
<pb:KR4d0216_SBCK_041-3a>¶
百言乞緫覽權綱以盡更化之美又言官¶
吏忤故相意并縁文致有司觀望鍜鍊而¶
成罪乞今有司即改正又言王安石作日¶
錄一時政事美則歸已故相信任之專非¶
特安石臣懼其作時政記亦如安石專用¶
已意乞取已修日曆詳審定正黜私&KR0003;以¶
垂無窮從之遷校書郎會芝生太廟楹百¶
官賀畢或獻賦頌孝祥獨上原芝一篇以¶
諷之時儲位尚虚以大本未立爲言且言¶
芝在仁宗英宗之室天意可見乞早定大¶
<pb:KR4d0216_SBCK_041-3b>¶
計髙宗首肯遷尚書禮部貟外郎尋爲起¶
居&KR0213;人權中書&KR0213;人&KR0004;孝祥登第出湯思¶
退之門思退爲相擢孝祥甚峻而思退素¶
不喜汪徹孝祥與徹同爲館職徹老成重¶
厚而孝祥年少氣銳徃徃凌轢之至是徹¶
爲御史中丞首劾孝祥奸不在盧&KR0142;下孝¶
祥遂罷提舉江州太平興國宫於是湯思¶
退之客稍稍&KR0013;逐尋除知撫州年未三十¶
蒞事精&KR0192;老於州縣者所不及孝宗即位¶
復集英殿修撰知平江府事繁劇孝祥剖¶
<pb:KR4d0216_SBCK_041-4a>¶
决庭無&KR0417;訟屬邑大姓並海囊槖爲奸利¶
孝祥捕治籍其家得榖粟數萬明年呉中¶
大饑乞頼以濟張浚自蜀還朝薦孝祥召¶
赴行在孝祥既素爲湯思退在知及受浚¶
薦思退不恱孝祥入對乃陳二相當同心¶
戮力以副陛于恢復之志且靖康以來惟¶
和戰兩言遺無窮禍要先立自治之策以¶
應之復言用才之路太狹乞慱採度外之¶
士以備緩急之用上嘉之除中書&KR0213;人尋¶
除直學士院兼都督府參賛軍事俄兼領¶
<pb:KR4d0216_SBCK_041-4b>¶
建康留守言者改除敷文閣待制留守如¶
舊㑹金再犯邊孝祥陳金之&KR0020;不過欲要¶
盟宣諭使劾孝祥落職罷復集賢殿修撰¶
知静江府廣南西路經畧安撫使治有聲¶
績復以言者罷俄起知潭州爲政簡易時¶
以威濟之湖南遂以無事復待制徙知荆¶
南湖北路安撫使築寸金堤自是荆州無¶
水患置萬盈倉以儲諸漕之運民德之請¶
祠㑹以疾終卒孝宗惜之有用才不盡之¶
嘆進顯謨直學士致仕年三十八孝祥俊¶
<pb:KR4d0216_SBCK_041-5a>¶
逸文章過人尤工翰墨嘗親書奏劄髙宗¶
見之曰必將名世¶
　　　又宣城張氏信譜傳¶
公諱孝祥字安國學者稱爲于湖先生本¶
貫和州烏江縣唐司業張籍七丗孫秘閣¶
修撰金國通問使邵之從子父祁任直秘¶
閣淮南轉運判官紹興&KR0004;年金人㓂和州¶
隨父渡江居蕪湖昇仙橋西時公甫數歳¶
豫章王徳機一見而竒之遂許以女焉㓜¶
敏悟書再閱成誦文章俊逸頃刻千言出¶
<pb:KR4d0216_SBCK_041-5b>¶
人意表轉運公嘗面池築室爲讀書所池¶
故多蛙公以硯擲之聲遂永息人咸異之¶
旣貴即以禁蛙名其池年十六領鄉書再¶
舉冠里選紹興甲戍廷試擢進士第一時¶
年二十有三策問師友淵源秦塤曹冠皆¶
力攻程氏專門之學公獨以程氏得孔孟¶
之緒先知貢舉湯思退已定塤魁多士帝¶
讀其策皆檜語復自裁擇乃首擢公親灑¶
宸翰議論堅正詞翰俱美先蕪湖東境有¶
龍穿岸騰空風雷夐異須&KR0119;雲霓五彩光¶
<pb:KR4d0216_SBCK_041-6a>¶
燭百里江山掩映如錦及捷聞人咸謂慶¶
雲爲公之先兆云先是岳飛卒於獄時廷¶
臣畏禍莫敢有言者公方第即上疏言岳¶
飛忠勇天下共聞一朝被謗不旬日而亡¶
則敵國慶幸而將士解體非國家之福也¶
又云今朝廷&KR0072;之天下&KR0072;之陛下所不知¶
也當亟復其爵厚恤其家表其忠義播吿¶
中外俾忠魂暝目于九原公道昭明于天¶
下帝特優容之時公尚在期集所猶未官¶
也秦相益忌之&KR0004;授簽書鎭東節度判官¶
<pb:KR4d0216_SBCK_041-6b>¶
㕔公事轉秘書省正字故事殿試第一人¶
次舉始召公第甫一年得召對勸帝緫&KR0259;¶
權綱以盡更化之美又言官吏忤故相意¶
並緣父致有司觀望鍜錬而成罪乞令有¶
司即改正之復言王安石作日錄一時政¶
事美則歸已故相信任之專非特安石臣¶
懼其作時政記者亦如安石專用已意乞¶
取已修日曆詳審是非正黜私&KR0003;以垂無¶
窮從之遷校書郎勅兼國史實錄院校勘¶
會連歳芝生太廟楹百官表賀時儲位尚¶
<pb:KR4d0216_SBCK_041-7a>¶
虚公獨上原芝篇以諷之其畧曰惟大本¶
未立社稷宗廟亦靡克寧響又曰在仁宗¶
英宗之室尺意可見乞早定大計髙宗覧¶
之首肯再三舉朝稱誦遷尚書禮部貟外¶
郎尋爲起居舍人權中書&KR0213;人&KR0004;公與汪¶
徹同館職修先朝實錄徹老成畏禍務在¶
磨稜公少年氣銳欲悉情狀徃徃凌佛徹¶
謂曰蔡中郎失身於董卓故不爲君子所¶
與公曰顧自立何如思退聞之不恱於徹¶
之言至是徹爲御史中丞乃首劾公等奸¶
<pb:KR4d0216_SBCK_041-7b>¶
不在盧&KR0142;下遂罷提舉江州太平興國宫¶
祀尋除知撫州事臨川詰卒趨刼庫兵一¶
時&KR0166;沸官吏屏跡公單&KR0016;馳赴軍中喻列¶
校曰汝曹必欲爲亂請先殺太守僉曰不¶
敢惟所給未敷耳公即手喻衆卒聽命者¶
待以不死隨取金帛以次支給摘發數卒¶
叱之曰倡亂者罔赦立命斬之衆校俯伏¶
不敢仰視闔城宴然事聞帝極嘉奬時年¶
未三十蒞事精確雖老於州縣者所不逮¶
也孝宗即位除集英殿修撰知平江軍府¶
<pb:KR4d0216_SBCK_041-8a>¶
事提舉學事賜紫金魚袋平江乃臨安藩¶
屏&KR0009;任匪輕公扶植善&KR0011;鋤抑強&KR0064;判决¶
如流庭無&KR0417;獄屬邑有大姓煮海囊槖爲¶
姦利怙勢作威禍延郡邑公捕治籍其家¶
得粟數萬斛明年呉中饑乞頼以濟張魏¶
公還朝乃首薦公召赴行在入對勸帝辯¶
邪正審是非崇根本壯士氣因痛陳國家¶
委靡之弊且靖康以來惟和戰兩言遺無¶
窮禍要先立自治之策以應之又陳二相¶
當同心恊力以副陛下恢復之志復陳用¶
<pb:KR4d0216_SBCK_041-8b>¶
才之路太狹乞愽採度外之士以備緩急¶
之用上嘉之除中書舍人遷直學士院俄¶
兼都督府參賛軍事時魏公欲請帝幸建¶
康以圗進兵復薦公領建康留守湯思退¶
言改除敷文閣待制留守如舊及魏公罷¶
判福州宣諭劾公爲黨落職&KR0004;轉運公築¶
歸去來堂領太平州事王侯秬更爲建狀¶
元第慶雲接日者見之謂將不利於金人¶
至是果符其言且自渡江以來大議惟和¶
與戰魏公主戰湯相主和公始登第出思¶
<pb:KR4d0216_SBCK_041-9a>¶
退之門及魏公志在恢復公力賛相且與¶
敬夫志同道合故魏公屢薦公遂不爲思¶
退所恱或者因公召對要先立自治之策¶
以應之等語謂公出入二相之門兩持其¶
&KR0003;豈知公者哉思退竄仍復集英殿修撰¶
知静江府廣南西路經畧安撫使治有聲¶
俄改知潭州權荆湖南路提&KR0039;刑獄公事¶
爲政簡易時濟之以威湖南遂得以無事¶
有婦不宜於夫之商而歸婦爲具食食巳¶
即死其舅姑以爲婦殺之無疑渉三獄而¶
<pb:KR4d0216_SBCK_041-9b>¶
婦不伏公親鞠之婦泣曰實無此志顧食¶
有魚肉以鋏承之鋏固在也公命取鋏復¶
魚肉以飼犬犬斃因詢士人謂湖外有蜈¶
蚣盈尺一遇食即殺之公命索婦所果得¶
蜈蚣盈尺仍取魚肉飼犬復斃事立爲之¶
平反婦誓祝髪以報衆大恱服㑹敬夫定¶
夫扶魏公柩至州境不能入蜀公爲營&KR0089;¶
於屬縣寧鄉之西遂與敬夫講性命之學¶
日夕不輟築敬簡堂以爲論道之所而四¶
方之學者至焉公自&KR0144;顔淵問仁章於中¶
<pb:KR4d0216_SBCK_041-10a>¶
屏晦菴南軒各爲詩文以記之尋復待制¶
徙知荆南荆湖北路安撫使荆州當虜&KR0016;¶
之衝自建炎以來歳無寧日公内修外攘¶
百廢具興雖羽檄旁午民得休息築寸金¶
堤以免水患置萬盈倉以儲漕運爲國爲¶
民計也乾道五年已五偶不豫遂力清祠¶
侍親疏凡數上帝深惜之進顯謨閣直學¶
士致仕南軒爲文以餞之荆南士民哭送¶
登舟仍給小像祀於湘中驛南軒爲之賛¶
既歸蕪湖凡縉紳之士莫不&KR0051;接宗戚渡¶
<pb:KR4d0216_SBCK_041-10b>¶
江而貧窘者公輙賑之新觀瀾亭以集同¶
志講論之餘徜徉山水寺觀臺榭吟咏殆¶
遍而悉爲之題識蕪湖都水陸之衝舟車¶
輻輳民甚苦之屢籍公爲之庇令邵宏淵¶
擁兵還鎮所過市肆皆空蕪民甚恐轉運¶
公與淵有識公作書以逆之至則自糴米¶
數百斛父子着紫衣乗使者車犒師江上¶
衆得餉揚帆而去遂秋毫無犯丞&KR0061;益之¶
迎至江滸士民夾道指口夸艶庚寅冬疾¶
復作遂卒卒之日商賈爲之罷市兩河之¶
<pb:KR4d0216_SBCK_041-11a>¶
民惶惶如失所恃帝聞之惜其有用才不¶
盡之嘆公性剛正不阿秦塤同登第官禮¶
部侍郎一揖之外不交一言尤工翰墨嘗¶
親書奏劄髙宗見之曰必將名丗詩詞雄¶
麗尤工古調有于湖集四十卷嗟乎惟公¶
起布衣&KR0013;簡遇入司帝制出典藩翰議論¶
風采文章政事卓然絶人歷事中外士師¶
其道吏畏其威民懐其徳所至有聲奈何¶
筮仕之&KR0004;見忘於檜既而不恱於湯旅進¶
旅退向使得召行道天錫永年斯丗斯道¶
<pb:KR4d0216_SBCK_041-11b>¶
之&KR0009;經天緯地之才當必有大過人者卒¶
不能䆒其所施齎志以没惜哉參知政事¶
孝伯丗稱賢相孝曽以節義聞孝才孝章¶
以文學著公之諸兄弟也賢才萃於一門¶
公實有以啓之子太平公易簀時方髫年¶
從諸父徙宣城旣而從事素書合門䕃不¶
克磨勘者二十年今皇帝登極建元始得¶
&KR0041;例遥授登仕郎孫永通今授　即委¶
予以傳以余嘗得侍公且生則同鄉徙則¶
同邑知公之深也義不忍辭因摭實所聞¶
<pb:KR4d0216_SBCK_041-12a>¶
而次序之以備觀風者之採云紹熈五年¶
甲寅歷陽居士陸丗良書於蕪湖介清堂¶
　宋官誥八道¶
　　　&KR0004;&KR0024;承事郎授鎮東簽判誥¶
勅賜進士及第張孝祥朕&KR0239;天之命夙夜¶
祗懼茲親策多士於庭爾以正對發明師¶
友淵源之義深&KR0443;朕心擢冠羣英僉言惟¶
允授爾京秩賛畫輔藩此我朝待掄魁彛¶
典也徃欽&KR0004;命益務培養器業將於此乎¶
觀可&KR0024;承事郎特差簽書鎮東軍節度判¶
<pb:KR4d0216_SBCK_041-12b>¶
官㕔公事奉&KR0239;如右牒到奉行紹興二十¶
四年十一月十日¶
　　轉宣教郎誥¶
&KR0239;承事郎守秘書省校書郎兼國史實錄¶
院校勘張孝祥朕順古道率由舊章聖繼¶
聖明繼明共仰列宗謨烈之美疑傳疑信¶
傳信尚稽諸儒論譔之功固知放失之多¶
蓋亦顯承之缺是在武丁之孫子任亦匪¶
輕廼資叔向之春秋言皆可考成功惟允¶
褒律宜優爾學有淵源詞尚體要老氏藏¶
<pb:KR4d0216_SBCK_041-13a>¶
室聨輝奎璧之間曽史策名&KR0024;藝炎興之¶
際用已志鋪張而不詭合諸儒褒貶以爲¶
功比及三年可傳百丗有晋王虞宋徐沈¶
之善無丘筍&KR0061;髙　之譏卓識所資凛¶
著一王之法奏篇旣訖聿嚴六閣之藏論¶
賞詔功渉明有典爰霈丹宸之渥申躋文¶
右之階&KR0045;鴻烈而章緝熈旣籍發揮之力¶
率純徳以勵忠孝尚堅報稱之心可特授¶
宣教郎依前秘書省校書郎兼國史實錄¶
院校勘奉&KR0239;如右牒到奉行紹興二十七¶
<pb:KR4d0216_SBCK_041-13b>¶
年正月二十日¶
　　　除秘書郎誥¶
&KR0239;奉議郎秘書省校書郎兼國史實錄校¶
勘張孝祥漢之藏書天禄東觀命馬融劉¶
向爲郎至唐則掌四部圗籍有三人焉非¶
第一流&KR0154;稱兹選爾以經術之淵源&KR0018;倫¶
魁之聲望曵&KR0322;册府校讐甚優秉筆史筵¶
討論靡倦爰命進典中秘以倡斯文異日¶
玉堂承明皆權輿乎此可依前奉議郎特¶
授秘書郎兼國史實錄院校勘奉&KR0239;如右¶
<pb:KR4d0216_SBCK_041-14a>¶
牒到奉行紹興二十七年三月十六日¶
　　　除著作郎誥¶
&KR0239;朝奉郎張孝祥承明金馬漢家著作之¶
所也(後闕)¶
　　　除禮部尚書郎誥¶
勅朝清郎張孝祥本朝除郎之路雖廣其¶
要有三曰舘閣曰寺&KR0101;丞曰&KR0101;司郡守近¶
自列聖以來郎非&KR0101;司郡守不可得雖然¶
豈所以待倫魁者乎爾以清文奥學崇論¶
鯁議對策大庭朕嘗親擢以冠多士入儀¶
<pb:KR4d0216_SBCK_041-14b>¶
班著夙稔直聲行已非磷緇立朝有本末¶
朕未嘗不懐其賢也去把郡麾又淹家食¶
起之槃澗俾佐秩宗於是得一佳禮部矣¶
潔齊以俟朱袚方來可依前朝清郎特授¶
禮部尚書員外郎奉&KR0239;如右牒到奉行(年)¶
(月闕)¶
　　　轉朝散大夫誥¶
&KR0239;朝奉大夫新除儀司郎官張孝祥等生¶
民立君旣尊居於大寳惟辟作福斯&KR0270;錫¶
於湛恩兹予一人踐阼之&KR0004;亦爾羣臣委¶
<pb:KR4d0216_SBCK_041-15a>¶
質之始粤從京秩逓進華階臣事君以忠¶
宜勤厥職官量能而授任嗣選爾勞張孝¶
祥可特授朝散大夫行尚書儀司郎官奉¶
&KR0239;如右牒到奉行隆興元年三月一日¶
　　　陞中書&KR0213;人直學士院誥¶
&KR0239;朝奉大夫充集英殿修撰知平江軍府¶
事提舉學事張孝祥鳯掖演綸進渉玉堂¶
之漸鸞坡入直尊居鈴索之嚴矧惟翰墨¶
之司專掌絲綸之職念兹榮選必屬洪儒¶
爾學窮閫奥文冠倫魁治道敷陳洋洋&KR0303;¶
<pb:KR4d0216_SBCK_041-15b>¶
董之對皇猷潤色渾渾虞夏之書屢柄郡¶
麾乆膺閣職兹緣西掖之班延入北門之¶
直啓沃謀猷鬯典謨於三代發揮詔命新¶
聸聽於四方徃服寵章永堅素守可依前¶
朝奉大夫陞中書&KR0213;人直學士院奉&KR0239;如¶
右牒到奉行(年月闕)¶
　　　除秘撰改知潭州權荆南提刑誥¶
中秘藏四部書班髙論譔外臺奉三尺法¶
職重澄清式表儒猷以華使指原任左朝¶
奉大夫充集英殿修撰知静江軍府事提¶
<pb:KR4d0216_SBCK_041-16a>¶
舉學士廣南西路兵馬都鈴轄兼本路經¶
畧安撫張孝祥卓爾不羣之意氣裒然魁¶
選之科名鳯尾批綸見稱古授之敏螭頭¶
載筆方徯直前之猷(後闕)¶
　　　陞顯謨閣直學&KR0239;黄¶
尚書省牒朝議大夫敷文閣侍制荆南荆¶
湖北路安撫司張孝祥牒奉&KR0239;依前朝議¶
大夫陞顯謨閣直學士致仕牒至准&KR0239;乾¶
道五年三月三日¶
　　　張南軒贈學士安國公敬簡堂記¶
<pb:KR4d0216_SBCK_041-16b>¶
歷陽張侯安國治長沙旣踰時獄市清浄¶
庭無留&KR0417;以其閒暇闢堂爲燕息之所而¶
名以敬簡顧謂某曰僕之名堂蓋自比於¶
昔人起居之有戒也子其爲我敷暢厥義¶
某謝不敏一再不&KR0023;命因誦所聞而言曰¶
聖賢論爲政不曰才力蓋事物之來其端¶
無窮而人之才力雖極其大終有限量以¶
有限量應無窮恐未免反爲之役而有所¶
不給也吾子於此抑有要矣其惟敬乎蓋¶
心宰事物而敬者心之道所以生也生則¶
<pb:KR4d0216_SBCK_041-17a>¶
萬理森然而萬事之綱緫攝於此凡至乎¶
吾前者吾則因而酬酢之故動雖微而吾¶
辦之&KR0002;經緯黒白之分事雖大而吾處之¶
若起居飲食之常雖雜然並陳而釐分縷¶
析條理不紊無他其綱旣立如鑑之形物¶
各止其分而不與之俱徃也此所謂居敬¶
而行簡者歟若不知舉其綱而徒&KR0249;之務¶
將見先生於所怠而患起於所忽乃所以¶
爲紛然多事矣故先覺君子謂餙私智以¶
爲竒非敬也簡細故以自崇非敬也非敬¶
<pb:KR4d0216_SBCK_041-17b>¶
則是心不存而萬事乖析矣可不畏歟雖¶
然若何而能敬克其所以害敬者則敬立¶
矣害敬者莫甚於人欲自容貌顔色辭氣¶
之間而察之天理人欲絲毫之分爾遏止¶
其欲而順保其理則敬在其中引而逹之¶
擴而充之則將有常而日新日新而無窮¶
矣侯英邁不羣固已&KR0018;當丗之望誠能夙¶
夜警勵以進乎此則康濟之業可大而豈¶
特藩翰之景哉侯曰然則請書以爲記以¶
無忘子之言¶
<pb:KR4d0216_SBCK_041-18a>¶
　　　朱晦翁贈學安國公敬簡堂詩¶
煌煌定方中農隙孟冬月君侯敝齋扉華¶
榜新未掲我來適兹時亦有大夫茇清觴¶
不留行晤語得超越更看雷雨&KR0020;翻動龍¶
蛇窟&KR0109;懐頓能舒肝膽亦已竭老僊來何¶
方湖海氣硉矶君侯歛&KR0209;起顛越承屨襪¶
坐人驚創見引去殊卒卒伊爾不忍逝頓¶
首願有謁人生均秉彛天造豈停歇云何¶
利害判所較無一髪兹焉辦不早大本將¶
恐蹷吾與實自箴君聼未宜忽¶
<pb:KR4d0216_SBCK_041-18b>¶
　　張南軒贈學士安國公歸蕪湖序¶
客問於某曰張荆州之行子將何以告之¶
某應之曰吾將告之以講學客&KR0015;曰若是¶
哉吾子之迂也荆州早歳發策大廷天子¶
親擢爲第一盛名滿天下入司帝制出典¶
藩翰議論風采文章政事卓然絶人上流¶
重地暫兹徃牧所以&KR0009;任之意匪輕而天¶
下士亦莫不引領以當丗功名屬於公也¶
夫以位逹而名章任重而望隆吾子顧以¶
講學告之不亦迂乎某曰子以吾所謂講¶
<pb:KR4d0216_SBCK_041-19a>¶
學者果何也耶蓋天下之患莫大于自足¶
自足則畫矣信如子言荆州若挾是數者¶
以居則僕尚何道惟荆州方且退然若諸¶
生曾無一毫見於顔色此僕之所以歎息¶
慕向而講學之&KR0003;是以敢發也蓋天下之¶
物衆矣紛淪轇轕日更於前可喜可怒可¶
慕可愕所以盪耳目而動心志者何可以¶
數計而吾以藐然之身當之知誘于外一¶
失其所止則遷於物夫人者統役萬物者¶
也而顧乃爲役其可乎哉是以貴于講學¶
<pb:KR4d0216_SBCK_041-19b>¶
也天下之事變亦不一矣幾微之形節奏¶
之㑹毫髪呼吸之間得失利害有霄壤之¶
&KR0020;吾朝夕與之接一有所&KR0417;塞則昧几而¶
失節其發也不審則其應也必盭一事之¶
隳萬事之所繇隳也豈不懼乎是以貴夫¶
講學也夫惟講學而明理則執天下之物¶
不固而應天下之變不膠吾於天下之物¶
無所惡而物無以累我皆爲吾役者也吾¶
於天下之事無所厭而事無以汨我皆吾¶
心之妙用也豈不有餘&KR0073;乎又豈有窮極¶
<pb:KR4d0216_SBCK_041-20a>¶
乎然所謂講學者寧他求哉致其知而巳¶
知者吾所固有也本之六經以發其藴泛¶
觀千載以極其變即事即物身親格之超¶
然令夫大宗則徳進業廣有其地矣夫然¶
故富貴不能淫貧賤不能移威武不能屈¶
居天下之廣居行天下之大道致君澤民¶
真古所謂大臣者矣然則學其可忽乎詩¶
曰如切如磋如&KR0355;如磨此之謂也某旣以¶
此告客於荆州之别也遂書以爲獻¶
　　　&KR0021;于湖先生文　張　栻(南軒)¶
<pb:KR4d0216_SBCK_041-20b>¶
嗟乎如君而止斯耶其英邁豪特其復可¶
得耶其如長江巨河奔逸洶湧&KR0261;然無際¶
而獨不見其東滙溟渤之時耶又如驊騮¶
騄駬追風絶塵一目千里而獨不見其日¶
暮稅駕之所耶此栻所以痛之深惜之至¶
而哭之悲也惟君起布衣&KR0013;簡遇十年之¶
間入司帝命出領數路文章煒燁政事之¶
超卓多士之所共知亦不待栻之替嘆惟¶
其孝友恂恂朝夕則人有不得而盡知者¶
方自荆州歸栻以書抵君謂及此閒暇專¶
<pb:KR4d0216_SBCK_041-21a>¶
意承志實進徳修業之要君深以爲然孰¶
謂曽不數月乃有此聞栻傾蓋荷知見而¶
深篤言有勁切君不以爲迂此意何可忘¶
也道阻且長不得徃哭遣致一奠孰知予¶
悲¶
　　　贈于湖詩　張　栻¶
桐花三月英風雨滿江城使君晚&KR0013;酒千¶
&KR0016;過友坐名談&KR0043;霧捲逸氣&KR0012;雲横揮¶
斤㸔翰墨&KR0015;語皆詩成人物有如此吾¶
軰頼主&KR0576;更呼南鄰客共此樽酒傾愛¶
<pb:KR4d0216_SBCK_041-21b>¶
我庭下竹頭角方崢嶸永懐氷雪姿寧復¶
丗俗情新篇一湔祓凡木石足程願言對¶
封植歳晚長敷榮¶
　　　于湖像賛　張栻¶
是于湖君英邁偉特遇事卓然如箭破的¶
談&KR0015;翰墨如風無跡惟其胸中無有畛域¶
故所發施横逹四出雖然此固衆人之所¶
識也今方袖手于湖之上盡心以事其親¶
而益䆒其所未及則其所致又孰知其紀¶
極者耶¶
<pb:KR4d0216_SBCK_041-22a>¶
　　　挽于湖　施士衡¶
湧泉詞筆坐中驚天付斯文以道鳴獨歩¶
蟾宫丹桂選濡毫綸閣紫微清絶絃慟&KR0152;¶
人琴䘮埋玉凄凉柱石傾一見那知成永¶
别重來天路問騎鯨¶
　　　復挽　施士衡¶
十年帥&KR0207;倦馳驅適意方謀一壑居賈誼¶
有才終太傅薛&KR0053;無壽處中書傷心風月¶
江山石過石光隂夢幻虚紅紫飄零春色¶
盡後凋松栢獨蕭疎¶
<pb:KR4d0216_SBCK_041-22b>¶
　　　挽于湖　沈約之¶
荒城難訪十全醫半篋遺書丗共悲寜¶
有故人憐阿騖但餘息女&KR0011;文姫忠籌屢¶
畫乎戎策宦蹟常留墮淚碑醉扣西州重¶
回首山陽鄰笛夜凄其¶
　　　復挽　沈約之¶
氣㮣凌雲孰敢先中興事業冠英&KR0292;朝廷¶
議論一言定翰墨風流四海傳恰跨鰲頭¶
升紫閣忽&KR0016;箕尾上青天竹林&KR0015;傲今陳¶
跡撫櫬江臯涕泫然¶
<pb:KR4d0216_SBCK_041-23a>¶
　　　弔于湖墓在秣陵¶
晚出白門下疲馬踏秋色鍾山度蒼翠慰¶
我逺遊客暮投清泉寺花草獻幽寂長廊¶
静無人落日照西壁平生張于湖萬里去¶
一息翻然九州外汗漫跨鯨脊乾坤能幾¶
時安用較顔跖文章失津梁所念斯道厄¶
夜闌耿不寐搔首賦蕭索懐人感西風翁¶
仲守&KR0012;陌¶
　　　褒禪山有于湖所題寳塔二字¶
　　　　　　　　　　　　羅端明¶
<pb:KR4d0216_SBCK_041-23b>¶
古刹浮屠映碧山狀元題墨最爲&KR0570;遊人¶
倦憇塵心寂雲自青天水自閑¶
　　　又　李繁昌¶
路入亂雲堆僧房四面開&KR0027;泉半泥滓龍¶
洞巳塵埃潄竹渾忘醉穿花浪費才何人¶
題寳塔千載仰崔嵬¶
　　　和于湖萬杉寺詩　王　阮¶
昭陵龍去奎文在萬歳靈杉守百神四十¶
二年真雨露山川草木只今春¶
　　　復弔于湖先生　王　阮¶
<pb:KR4d0216_SBCK_041-24a>¶
碧紗籠底墨&KR0138;乾白玉樓中骨已寒淚盡¶
當時聯&KR0016;客黄花時節獨來㸔¶
張于湖集附錄¶
<pb:KR4d0216_SBCK_041-24b>¶
<pb:KR4d0216_SBCK_041-24b>¶
