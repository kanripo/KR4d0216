# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:19.794886
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0146-006于湖居士文集-卷第六.
<pb:KR4d0216_SBCK_006-1a>¶
于湖居士文集卷第六¶
　　律詩¶
　　　進芝草¶
廟錫珍符豈偶然靈華再見只經年祥開¶
二室昭貽燕根託同楹自屬聮上瑞應誠¶
雖紹至宸𠂻思孝益増䖍微臣願考皇天¶
意不獻終童效異篇¶
　　　又¶
煌煌瑞彩映金鋪元&KR0148;回旋即此都太史¶
連年書盛事近臣更日奏新圖璇宫薦祉¶
<pb:KR4d0216_SBCK_006-1b>¶
寜虚應玉葉流芳巳兆符早晚清塵欵原¶
廟臨觀敢請駐前驅¶
　　　某頃蒙信陽使君敎以邊字韻佳¶
　　　句伏讀降歎病勌荅謝甚緩復不¶
　　　能竒仰俟斵削¶
風流追數建安年誰遣朱轓並塞邊舉國¶
向來儒服少是&KR0022;端有大夫賢須公帷幄¶
收長䇿著我江湖刺釣舡池閣追凉肯臨¶
否紅粧翠蓋擁三千¶
　　　又¶
<pb:KR4d0216_SBCK_006-2a>¶
百適歸來又一年投身烽火戍樓邊&KR0059;憂¶
自𥬇愚無䇿制勝懸知國有賢北去燕然¶
堪勒石西來樊口看燒舡中州更有王夫¶
子筆陣猶能獨掃千¶
　　　子雲壓境先遣詩次韻¶
相風日日問長年鷁首遥知近箇邊别後¶
情親難過我故家人物更誰賢一尊且對¶
荒城酒六月休牽上水舡小此淹留待追¶
詔公車歸奏牘三千¶
　　　送劉伯同侍開府公入覲¶
<pb:KR4d0216_SBCK_006-2b>¶
相公早勒太常銘康樂當家更典刑槍急¶
曽看飛鳥過筆精時作換鵝經極知許國¶
心常赤趂取封侯𩯭尚青&KR0002;到都城見知¶
舊爲言江漢有浮萍(謝元封/康樂公)¶
　　　送子雲倅荆州¶
閱世波流險未涯愛君悃愊靜無華髙門¶
自惜聮三㦸飛珮何當乞九霞喬木世臣¶
餘故國采蘋齊女甚冝家君王早晚思前¶
席㑹有徵書訪賈嘉¶
　　　又¶
<pb:KR4d0216_SBCK_006-3a>¶
荆呉相望各天涯惜别尊前菊未華便放¶
扁舟衝駭浪要看秋日冠輕霞新詩滿路¶
分吾子盛業康時是故家好去依劉靜曖¶
𤨏䇿勲行即賜褒嘉¶
　　　枕上聞雪呈趙郭二丈¶
上瑞來寧玉座憂夜聲先到竹䆫幽飢腸¶
巳作來年飽病眼聊須臈月収髙士清貧¶
無弊履故人狂與阻扁舟却思清曠江邊¶
路鶉兎成車酒自篘¶
　　　湖上晚歸遇雨¶
<pb:KR4d0216_SBCK_006-3b>¶
隂雲靄靄草萋萋晚過東湖雨濕衣細栁¶
含煙凝翠色浮鷗戯水弄晴暉輕舟繫纜¶
斜依岸釣子収輪欲下磯湖上人家未扄¶
户兒童蓑笠負薪歸¶
　　　雨入廬山¶
夢想羗廬一叚竒經行那得雨追(一本/作相)隨¶
晴來見&KR0003;山逾好勝處如今我自知虚室¶
眞人珠咳唾卍庵老子白鬚眉並游三士¶
風流甚袖手傍觀定有詩(淸虚真人皇甫/坦東林長老道)¶
(顔俱在/山中)¶
<pb:KR4d0216_SBCK_006-4a>¶
　　　再和¶
借(一本/作帶)雨㝷山故自竒幕中佳客肯相隨¶
清游端拜史君賜此樂詎容兒輩知暗谷¶
水來鳴雜佩逺峯煙斷出脩眉&KR0067;樓百尺¶
江千里遥憶慿髙政索詩¶
　　　郡侯遣&KR0016;至山中餽名醖輒呈長¶
　　　句用黄宰韻¶
山南山北雨生寒竹樹風煙蒼莽間青壁¶
𠋣天元未見白衣送酒故相𨵿共追蓮社¶
公應許穏上籃輿我欲還後日重來𢬵一¶
<pb:KR4d0216_SBCK_006-4b>¶
月細扶藜杖覔孱顔¶
　　　去年正月三日雪霽入昭亭訪應¶
　　　庵如庵二老今年在臨川追懷昔¶
　　　游用&KR0009;卍庵韻¶
蹇驢衝(一本/作踏)雪度松林齧(一本/作潄)石溪流有¶
令音旋摘白雲濡燥吻更參黃蘗印&KR0004;心¶
嵐開&KR0232;嶺雲千疊凍合浮圗玉數尋一夢¶
經年歸去好宦情全薄此情深¶
　　　卍庵自東林欲還蜀某以報恩招¶
　　　之大人賦詩勸請再次韻¶
<pb:KR4d0216_SBCK_006-5a>¶
憶携拄杖過東林掣電犇雷聽法音青壁¶
𠋣天元滿眼白雲岀岫本無心峩眉江嶮¶
公無度法眼泉清我欲㝷手種庭前栢樹¶
子孤根應比郷來深¶
　　　用韻簡天童應庵¶
敬亭松竹古藂林二老風流舊賞音樓閣¶
長開太平𧰼鐘魚能洗祖師心别來黃鵠¶
還千里盟在白鷗當再尋却憶西堂大言¶
客只今髙坐海雲深¶
　　　奉陪宣守任史君謁昭亭神祠¶
<pb:KR4d0216_SBCK_006-5b>¶
緩驅千&KR0016;出朝京(門/名)喚得春回眼界青旗¶
脚靈風來廟歩馬蹄山雪過昭亭極知太¶
守懷忠欵端爲君王薦德馨慚愧去年冬¶
十月軍書徹夜聽鳴鈴¶
　　　又¶
豐年巳卜稻如京雪盡春從草際青竹裏¶
紅旗行㸃㸃松間白塔見亭亭暖回𪧐麥¶
開寒色風約踈梅度晚馨却憶宣城李太¶
白也將詩句掣齋鈴(太白詩云昨日方爲/宣城客掣鈴交通二)¶
(千/日)¶
<pb:KR4d0216_SBCK_006-6a>¶
　　　任守作醮爲民祈福先期而雪是¶
　　　日開霽¶
紫府仙人自列眞緑章封事更通神清塵¶
巳作連宵雪不夜潜回萬屋春玉節朱幡¶
來浩蕩雲車風馬正紛綸歩虚聲徹朝元¶
路便挈荷囊&KR0323;帝闉¶
　　　應庵退席蔣山來&KR0009;昭亭萬壽三¶
　　　請不得巳而去輒贈長句兼簡蘇¶
　　　州内翰尚書¶
逍遥丘壑欲忘年忽作風蟬蛻骨仙鍾阜¶
<pb:KR4d0216_SBCK_006-6b>¶
恰從三昧起靈(一本/作雲)巖重要一燈傳極知¶
掃迹終無策且與臨岐快着鞭莫作山林¶
城市想從來大隱故居&KR1185;¶
　　　又¶
不&KR0009;音書又隔年因師問&KR1018;玉堂仙碧油¶
早覺儒爲貴青海應無箭可傳憶昔絲綸¶
催喚仗何時沙路聽鳴鞭生涯落寞公知¶
否凖擬松江受一㕓¶
　　　辛巳冬聞德音¶
帳殿稱觴送喜頻德音借與萬方春指揮¶
<pb:KR4d0216_SBCK_006-7a>¶
夷夏無遺䇿開闔乾坤有至神南斗夜纒¶
龍虎氣北風朝蕩犬羊塵明年玉燭王正¶
月擬上梁園奉貢珍¶
　　　又¶
韃靼奚家欵附多王師直到白溝河守江¶
諸將遥分閫絶漠殘胡競倒戈翠蹕春行¶
天動色牙檣宵濟海無波小儒不得參戎¶
事䞉賦新詩續雅歌¶
　　　和曽裘父韻送老人赴鎭九江¶
邊箭収聲江不波廬山髙處與天摩向來¶
<pb:KR4d0216_SBCK_006-7b>¶
只作青鞋計此去無如紫詔何塵滿&KR0067;樓¶
煩翦拂經餘蓮社更摩挲文成本自籌帷¶
幄不數黥彭戰伐多¶
　　　上丁齋宿¶
青衿陪祀憶&KR0004;年老矣齋居重&KR0099;然爼豆¶
不知鵝鸛事牲牢空薦犬羊羶北來&KR0013;髮¶
車連野東去乗槎浪接天汲汲兩宫常旰¶
食受膰歸去淚如川¶
　　　和揔得居士康樂亭韻¶
尚憶池塘夢阿連當時此意惜無傳薪車¶
<pb:KR4d0216_SBCK_006-8a>¶
不障洪河决喬木終隨故國顚柳下煆工¶
眞得道竹林酒友謾稱賢先生義槩雲天¶
薄千載參渠活句禪¶
　　　&KR0009;張眞父舎人¶
玉珮瓊琚岀近班仙槎從此到人間&KR0147;須¶
海内無雙士徃鎭坤維百二𨵿御府應留¶
霜簡看郷人休羡錦衣還嗚呼國歩艱危¶
日&KR0024;衮懸知欠仲山¶
　　　又¶
投分平生不數人憶陪文館𥬇談新資中¶
<pb:KR4d0216_SBCK_006-8b>¶
宰樹㸔成拱荆府詩筒迹又陳巳恨别離¶
空歳月那知解后亦參辰古來命駕須千¶
里薄宦區區愧此身¶
　　　中秋觀月齊雲樓用孫昌符韻¶
玉宇無塵夜&KR0148;清銀河徹底素波明人應¶
好月同千里身在髙樓近(一本/作接)五城丹桂¶
定知憐我老緑尊何惜為君傾建章鳷鵲¶
當年夢便欲憑空上玉京¶
　　　題魯如晦通隠¶
先生早結社中蓮覆錦憑熊亦偶然不向¶
<pb:KR4d0216_SBCK_006-9a>¶
江湖忘魏闕故應山澤有儒仙十洲便著¶
登瀛士三徑難留避世賢我亦經營一丘¶
壑問公先乞小壷天¶
　　　同胡&KR0022;衡夜直¶
慕用髙名二十年敢期丹地接周旋先生¶
義與雲天薄老去心如鐵石堅夢了瓊崖¶
身益壯煙銷金塢臭空傳一尊莫惜空相¶
屬宫漏穿花夜色鮮(一作月/滿天)¶
　　　雪晴成五十六字¶
鳥烏聲樂作&KR0004;晴日到南䆫&KR0148;𧰼新天接¶
<pb:KR4d0216_SBCK_006-9b>¶
瓊瑶三萬頃樹明組練五千人巳從炎海¶
消隂盭更與神臯洗戰塵曾侍嚴宸知帝¶
力隆興借與萬方春¶
　　　將如會稽&KR0009;曽吉甫¶
起居一代文章老闕&KR0009;音書恰二年詩債¶
未還縁&KR0180;拙官游如此竟危顚會稽舊有¶
探書穴賀監應㝷載酒舡我欲從公留十¶
日問公乞句手親編¶
　　　過昭亭哭二弟墓¶
陌上春風乆矣歸墓頭衰草正迷離白頭¶
<pb:KR4d0216_SBCK_006-10a>¶
未抆三年淚黃壤長埋短世悲憶昔追游¶
常並轡只今獨徃更題詩兩兒二弟俱&KR0115;¶
漠顧影伶俜欲語誰¶
　　　贈邕州&KR0364;史君¶
千&KR0016;東方白玉鑣十眉環坐紫檀槽安南¶
都護來鰲禁建武將軍握豹韜瘴雨蠻煙¶
驚鼓角朔雲邊雪滿旌旄夕烽不到甘泉¶
殿尺一徴還近赭&KR0129;¶
<pb:KR4d0216_SBCK_006-10b>¶
¶
于湖居士文集卷第六¶
