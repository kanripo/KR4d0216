# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:21.180649
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0146-040于湖居士文集-卷第四十.
<pb:KR4d0216_SBCK_040-1a>¶
于湖居士文集卷第四十¶
　　尺牘¶
　　　辭潭州劄子¶
某伏見邸報某蒙恩差知潭州伏念某罪¶
戾之迹方自循省大藩謀帥遽先造化曲¶
成之私曷可稱述顧其情有不能自巳者¶
輒吐露於相公之前昨者廣西之役不遑¶
迎侍違二年水菽之養一訊徃還動湏數¶
月親年益髙時親藥餌人子之心豈𫉬寧¶
處欲望惻然推錫𩔖之仁稍易江淮間一¶
<pb:KR4d0216_SBCK_040-1b>¶
小壘俾得自効誓當糜&KR0162;圖惟報禮控禱¶
僣瀆伏深震懼¶
　　　劉舎人¶
某逺去師範婁更歳籥雖側聞尺一徴還¶
陟烏臺長道山西掖演綸北門視草極儒¶
者逢辰之榮事而某也宿&KR0018;未洗乆違牋¶
奏欲以書爲斯文賀莫之敢也追惟疇昔¶
以諸生&KR0013;奨拔懷恩未報引睇雲霄歸依¶
何巳¶
某恭惟先生經綸之業得時而用蓋將闓¶
<pb:KR4d0216_SBCK_040-2a>¶
我國家太平之基掌帝之制獨當省署箴¶
&KR0024;衮闕體關廟社繄衆人睥睨而不敢發¶
先生回天於談𥬇之頃中興以來未有此¶
舉也甚善甚盛惟天下自有公論抑某何¶
庸賛歎¶
某竊承賜對内朝至於移晷君臣契合實¶
啓興運暫即玉堂之舊將登衮位之嚴成¶
命旣傳孰不皷舞某辱在門䦨尤極欣感¶
先生兩宫虚佇百辟具瞻告廷有期福祉¶
咸萃更冀加衛茵鼎以副天下之望¶
<pb:KR4d0216_SBCK_040-2b>¶
先生以文章德業致身而分閫于外有此¶
武功蓋英主側席寤寐將與共圗天下求¶
而不可得者也召節之攽雖庸人孺子咸¶
知鼓舞可知公之德政矣門䦨之舊甞共¶
掬溜播灑之役者喜當如何¶
某罪戾之迹蒙先生薦進之恩俾主留務¶
雖成規具在可以遵行顧精神之運豈能¶
仰及婁辭不獲皇恐祗命尚俟躬拜師門¶
一一承教臨&KR0083;不勝懇禱之極某行役將¶
及近境瞻侍之日端復不逺引領轅門時¶
<pb:KR4d0216_SBCK_040-3a>¶
自抃蹈¶
　　　劉樞宻¶
某伏審易鎭要藩升華邃殿一面之託不¶
啻九鼎重矣伏惟萬人之英明天子所簡¶
敬豈重湖之地所當暫留開大莫府寛北¶
顧憂付以萬世功業帝意可以卜見也某¶
不勝宗廟朝廷之慶¶
某恭承先生經術文章議論名節近世儒¶
宗蓋一二數至於英風義氣則千載一人¶
今日廊廟尊安邊壘寧謐折衝之功豈無¶
<pb:KR4d0216_SBCK_040-3b>¶
所自宰席尚虚而君臣之交中外之望如¶
此爰立告廷恐不容緩應變守文公所優¶
爲者太平之功自此一新天下之耳目矣¶
　　　朱編修¶
某敬服名義願識面之日甚乆非敢爲世¶
俗不情語也得劉丈書又見與欽夫書知¶
且爲衡嶽之遊儻遂𫉬奉從容何喜如之¶
不勝朝夕之望¶
某昨日方從欽夫約遣人迓行李奉告乃¶
承巳至近境欣慰可量欽夫必授館不然¶
<pb:KR4d0216_SBCK_040-4a>¶
當於我乎館也使令輩遣前恐逺來者湏¶
更休耳應有委乞示下¶
風雨留人尊候復何如登臺詩彊勉不工¶
出師表同上老兄遊山亦湏待稍晴未可¶
以遽千金之軀冝自愛惜洪濤際天溺馬¶
殺人將安之耶¶
某平生慕用豈謂來湘中乃獲解后接&KR0323;¶
慰幸可勝言懷親遽歸苛留不得至今慊¶
然人還一再奉賜書感服感服某老者罙¶
動東歸之興比巳專介請祠力致懇諸公¶
<pb:KR4d0216_SBCK_040-4b>¶
儻遂得之不旬月去此矣樞庭編摩望雖¶
髙然非所以處元晦也意者姑借此爲掀¶
擢之漸耶此間諸事欽夫諸友書中必能¶
詳言之政逺披承千萬珍護即登嚴近¶
敬簡堂記遂煩揮翰眞可以託不朽但堂¶
中之人於敬簡工夫殊未進湏士友不我¶
遐棄時時訓厲之耳欽夫間相從未甞不¶
矯首奉思也黃君内艱可念仲𨺚想巳趨¶
朝更不作書懷英行巳踰月臨行痬作於¶
背甚可念幸而即愈渠自去歳得渴疾此¶
<pb:KR4d0216_SBCK_040-5a>¶
不可再也¶
某别去再見新歳懷郷道義不能忘也自¶
來荆州老者病甚思歸舟楫徃來江上不¶
復定處僕亦心志忽忽百事盡廢雖如元¶
晦一書亦不暇遣乃兩奉誨教相予之意¶
益勤内省愧惕不但不答書可以爲罪蓋¶
敬簡之功不進它日無以見吾元晦耳某¶
自到官即請去凡六七最後乞致仕乞尋¶
醫且欲不俟報棄官而歸諸公乃亦相察¶
今復得祠禄矣近制不必俟代者巳治舟¶
<pb:KR4d0216_SBCK_040-5b>¶
楫載衣囊五七日便可離此劉丈之去竒¶
哉偉哉此行至江上當迂數程見之亦約¶
欽夫又不知肯來否欽夫却數通書定叟¶
將有逺役兄弟不能相舎張仲𨺚前後五¶
劄議論過人皆某所不能言者歎服元晦¶
闕期巳及聞未有幡然之意如何如何某¶
有田在謝家青山下屋十餘間下俯江流¶
今歸眞不復出矣元晦異時或欲覽江淮¶
山川之勝乗興東遊則僕可以奉從容於¶
梁山愽望慈湖采石之間也此外惟爲斯¶
<pb:KR4d0216_SBCK_040-6a>¶
文珍重¶
某近因至城西於土中得一碑砆細視之¶
良有刻畫蓋明皇所注道德經幢也磨治¶
之餘僅可識即以十夫掘取之其半在土¶
中者甚完字畫非經生所能及巳舁寘府¶
中今裝禠一本去欽夫極愛之也經磨治¶
處中有大穴蓋以載他碑者尤古𩔖漢碑¶
併遣上¶
　　　楊抑之¶
屬者敷文奏課爲二千石第一廼眷寶庋¶
<pb:KR4d0216_SBCK_040-6b>¶
實先帝謨訓所在陞華更直用報顯庸顧¶
士大夫交口賛慶而某獨不遣賀牘誠以¶
門下於此爲不足道也不識執事尚照其¶
心否¶
癸未詔書凡今郡太守&KR0002;部刺史之有治¶
績者其各以叙&KR0024;侍從之闕伏惟敷文莫¶
冝此選矣尺一&KR0208;覲秪在早莫敢以私告¶
某來歸親傍望建牙所在才數舎未皇具¶
一&KR0083;書長者先之愧何可量也冬日邊地¶
寒力不審台候比復何如公守邊内則能¶
<pb:KR4d0216_SBCK_040-7a>¶
固吾圉外則使裔夷歸心羊陸見稱徒以¶
此耳但玉𨵿人老不容不亟召歸伏惟與¶
時御冝促裝以俟¶
某晚出叨踰所學未充猖狂妄行以速大¶
戾𨺚寛貰其九死猶得奉祠旣至濡湏靜¶
掃一室終日危坐以省昔愆它無可言者¶
臨出都時信伯旣維舟矣亦蒙僮蓋至湖¶
上存勞周渥此意不可忘也解榜見名得¶
來示乃知小失意於上舎然來春自當巍¶
中政爾無用此也¶
<pb:KR4d0216_SBCK_040-7b>¶
　　　黃子黙¶
某離長沙且十日尚在黃陵廟下波臣風¶
伯亦善戯矣前日爲子黙作江西後社字¶
茫然莫知所謂至湘隂舘中有題壁間二¶
詩急雪黃花度&KR0004;晴白石村者驚歎世間¶
乆無此作客謂此子黙詩也歛然心服眞¶
可作社頭矣今日見計欽祖又誦數篇益¶
竒蓋辭逹於詩渾然天成風行水波偶入¶
聲律非今之詩山谷之詩也幸甚斯文未¶
墜於地時夜將半呼僮張燈作此&KR0083;且致¶
<pb:KR4d0216_SBCK_040-8a>¶
怨於不我教又聞有李東老者詩亦佳獨¶
不能以數句爲僕北歸篋中裝耶儻不棄¶
願馳一介送似欲誦之於岳陽樓南樓寒¶
溪西山也¶
于湖居士文集卷第四十¶
<pb:KR4d0216_SBCK_040-8b>¶
