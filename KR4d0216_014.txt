# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:20.104510
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0146-014于湖居士文集-卷第十四.
<pb:KR4d0216_SBCK_014-1a>¶
于湖居士文集卷第十四¶
　　記¶
　　　仰山廟記¶
仰山二王自江而西飲食必祭威德所被¶
齊光日月乾道元年張某來守桂林時李¶
金方冦郴陽羽書交馳於道某謁於祠禱¶
曰使廣西不被兵者神之賜則請爲王廟¶
于桂且奉神之像以俱其七月某至郡九¶
月冦平蓋甞以萬人闖吾境知其備也引¶
去惟王之仁之靈某不敢盡述獨叙其答¶
<pb:KR4d0216_SBCK_014-1b>¶
某者如此敬撰日擇地於城之北爲王館¶
御而書其所始使後有考且勸桂之民以¶
䖍事王二年二月旦張某記¶
　　　棠隂閣記¶
君子之爲政去之乆而猶見思者必有惻¶
怛愛民之誠心感於民也深故其來也如¶
慈父母之撫其子其去也如父母捨其子¶
而去父母捨其子而去子之心之思寧有¶
旣耶猶曰吾父母將復吾歸及其乆而不¶
復來也思之之心益不能忘於是過其宫¶
<pb:KR4d0216_SBCK_014-2a>¶
室見其所服用與其所愛樂起敬起慕尸¶
而祝之社而稷之更數十百世而不敢怠¶
者蓋昔之人以爲父母則今之人皆其孫¶
子孫子而事其祖冝如何也余昔爲中都¶
官聞閩有賢令曰張君仲欽閩之人歌舞¶
之去而思之前年余爲建康仲欽適通判¶
府事當塗闕守余檄仲欽攝焉居數月余¶
罷建康仲欽亦代去余居當塗之别邑往¶
來田間聞民之思仲欽飲食必禱也余曰¶
張君之政何如而使爾不忘若是民曰我¶
<pb:KR4d0216_SBCK_014-2b>¶
亦不能知但去年有水菑而君寔來民不¶
知水今年水不爲害而吾懼然若將隕焉¶
君之時吾與官&KR0002;相忘君去我我曰與州¶
縣之吏接我亦不知其故知思君而巳去¶
年余來桂林仲欽提㸃廣西獄事下車一¶
月冒黃茅瘴走二十五州以扁舟渡海吏¶
士扣頭涕泣交諫仲欽搴裳登舟半濟風¶
作舟師震駭仲欽怡然不爲動也黜陟罷¶
行一皆考之民民扶輿讙噭以爲百年未¶
之見也夫以當塗之思則知閩之思以閩¶
<pb:KR4d0216_SBCK_014-3a>¶
當塗占之仲欽之去嶺表而還天朝也民¶
之思仲欽可勝述哉昔召伯之敎明于南¶
國而人愛其甘棠故余登仲欽之閣名之¶
曰棠隂以識民異日之思閣之前有榕木¶
交䕃閣上仲欽之所遊息乾道丙戌五月¶
朔日歷陽張某記¶
　　　遊朝陽巖記¶
丙戍上巳余與張仲欽朱元順來遊水月¶
洞仲欽酷愛山水之勝至晚不能去僧了¶
元識公意即其上爲亭靣山俯江据澄覽¶
<pb:KR4d0216_SBCK_014-3b>¶
之㑹五月晦余復階兩賢與郭道深來水¶
潦方漲朝日在牖下凌倒景凉風四集仲¶
欽忻然舉酒屬余曰兹亭由我而發盍以¶
名之余與仲欽頃同官建康蓋甞名其亭¶
曰朝陽而爲之詩非獨以承晨曦之光惟¶
仲欽之學業足以鳯鳴於天朝也今亭適¶
東郷敢獻亭之名亦以朝陽而巖曰朝陽¶
之巖洞曰朝陽之洞元順道深合辭稱善¶
即書巖石記其所以張某記¶
　　　千山觀記¶
<pb:KR4d0216_SBCK_014-4a>¶
桂林山水之勝甲東南据山水之㑹盡得¶
其勝無如西峯乾道丙戌歷陽張某因超¶
然亭故基作千山觀髙爽閎逹放目萬里¶
晦明風雨各有態度觀成而余去廼書記¶
其極¶
　　　衡州新學記¶
先生之時以學爲政學者政之出政者學¶
之施學無異習政無異術自朝廷逹之郡¶
國自郡國逹之天下元元夲本靡有二事¶
故士不於學則爲竒言異行政不於學則¶
<pb:KR4d0216_SBCK_014-4b>¶
無道揆法守君臣上下視吾之有學猶農¶
之有田朝斯夕斯不耕不耘則無所得食¶
而有卒歳之憂此人倫所以明教化所以¶
成道德一而風俗同惟是故也後世之學¶
蓋盛於先王之時矣居處之安飲食之豐¶
訓約之嚴先王之時未必有此然學自爲¶
學政自爲政羣居翫歳自好者不過能通¶
經緝文以取科第旣得之則昔之所習者¶
旋以廢忘一視簿書期㑹之事則曰我方¶
爲政學於何有嗟夫後世言治者常不敢¶
<pb:KR4d0216_SBCK_014-5a>¶
望先王之時其學與政之分與　國家之¶
學至矣十室之邑有師弟子州縣之吏以¶
學名官凡豈爲是觀羙而巳蓋欲還先王¶
之舊求政於學顧卒未有以當上意者則¶
士大夫與學者之罪也衡之學曰石鼔書¶
院云者其來巳乆中遷之城南士不爲便¶
而還其故則自前教授施君鼎石鼔之學¶
據瀟湘之㑹挾山嶽之勝其遷也新室屋¶
未具提㸃刑獄王君彦洪提舉常平鄭君¶
丙知州事張君松皆以乾道乙酉至官下¶
<pb:KR4d0216_SBCK_014-5b>¶
於是方有兵事三君任不同而責均雖日¶
不遑暇然知夫學所以爲政兵其細也則¶
謂教授蘇君緫龜使遂葺之居無何而學¶
成兵事亦巳環三君之巡屬整整稱治夫¶
兵之巳而治之効未必遽由是學也而余¶
獨表而出之蓋樂夫三君識先王所以爲¶
學之意於羽檄交馳之際不敢忘學學成¶
而兵有功治有績則余安得不爲之言以¶
勸夫爲政而不知學者耶凡衡之士知三¶
君之心則居是學也不專章句之務而亦¶
<pb:KR4d0216_SBCK_014-6a>¶
習夫他日所以爲政不但爲科第之得而¶
思致君澤民之業使政之與學復而爲一¶
不惟三君之望如此抑國家將於是而有¶
獲與明年八月旦歷陽張某記¶
　　　三河記¶
直秘閣胡昉治歷陽之明年令行禁止道¶
不拾遺於是始以民之餘力開三河曰千¶
秋曰姥下曰石跋因民之利不勸以從雷¶
動風偃天造地設知閤門事龍大淵將¶
上旨視其成都統制劉源江東運使韓元¶
<pb:KR4d0216_SBCK_014-6b>¶
吉淮西運使梁竑皆㑹夫興事造業之難¶
聖智懼焉是舉也惟　天子之信臣臨之¶
而諸賢參同異之論稱其平以復于　上¶
將不獨吾千里蒙其利爲保鄣爲蠒絲昉¶
其任是責哉乾道丙戌十月旦張某書于¶
三瑞堂¶
　　　觀月記¶
月極明於中秋觀中秋之月臨水勝臨水¶
之觀冝獨往獨往之地去人逺者又勝也¶
然中秋多無月城郭宫室安得皆臨水蓋¶
<pb:KR4d0216_SBCK_014-7a>¶
有之矣若夫逺去人迹則必空曠幽絶之¶
地誠有好竒之士亦安能獨行以夜而之¶
空曠幽絶蘄頃刻之翫也哉今余之遊金¶
沙堆其具是四羙者與蓋余以八月之望¶
過洞庭天無纎雲月白如晝沙當洞庭青¶
草之中其髙十仭四環之水近者猶數百¶
里余繫舡其下盡却童𨽻而登焉沙之色¶
正黄與月相奪水如玉盤沙如金積光采¶
激射體寒目眩閬風瑶臺廣寒之宫雖未¶
甞身至其地當亦如是而止耳蓋中秋之¶
<pb:KR4d0216_SBCK_014-7b>¶
月臨水之觀獨往而逺人於是爲備書以¶
爲金沙堆觀月記¶
　　　萬卷堂記¶
歐陽文忠公之諸孫曰彚字𣈆臣者居廬¶
陵之安成築屋其居之東偏藏書萬卷扁¶
之曰萬卷堂乾道丁亥冬𣈆臣自廬陵冒¶
大雪過余於長沙曰彚堂成乆矣而未有¶
記也願以爲請夫人莫不愛其子孫也而¶
爲之善田宅崇貨財今彚有三子不願以¶
此愚之也蓋辛勤三十年以有此書以有¶
<pb:KR4d0216_SBCK_014-8a>¶
此堂而使三子者學焉余以爲文忠公之¶
德冝有後也而今未之聞焉充𣈆臣之志¶
其在兹巳其在兹巳𣈆臣歸幸爲我告之¶
古之所謂讀書者非以通訓詁廣記問也¶
非以取科第苟冨貴也亦曰求仁而巳仁¶
之爲道天所命也心所同也聖人之所覺¶
焉者也六經之所載焉者也得乎此一卷¶
之書有餘師矣不然盡讀萬卷之書以爲¶
愽焉其可也以爲知讀書則未也¶
　　　壽芝堂記¶
<pb:KR4d0216_SBCK_014-8b>¶
秘閣脩撰襄邑鄭公子禮自湖南轉運副¶
使就拜本路提㸃刑獄提刑置司衡州而¶
衡州子禮落南寓家所在於是有芝産於¶
内寢一本九莖五色備具子禮築新堂未¶
有名也客或考芝之祥名之曰壽芝蓋五¶
芝生五嶽得以和藥皆致神仙壽千歳子¶
禮今年七十有二康寜而好德其奉使典¶
州皆有績惠語曰仁者壽則芝之生豈徒¶
然哉余與子禮廣西湖南同官又有連也¶
旣書其扁又爲之記乾道丁亥十二月望¶
<pb:KR4d0216_SBCK_014-9a>¶
歷陽張某記¶
　　　金堤記¶
蜀之水旣出峽犇放横潰荆州爲城當水¶
之衝有堤起於萬壽山之麓環城西南謂¶
之金堤歳調夫増築夏潦方&KR0075;府選才吏¶
分護堤上乾道四年自二月雨至于五月¶
水溢數丈旣壞吾堤又齧吾城晝夜澒洞¶
如疊萬鼔前尹尚書方公極救灾之道决¶
下流以導水勢親督吏士别築堤城中民¶
安不揺越兩月而後水平秋八月某自長¶
<pb:KR4d0216_SBCK_014-9b>¶
沙來以冬十月鳩材庀工作新堤凡役五¶
千人四十日而畢巳决之堤匯爲深淵不¶
可復築别起七澤門之址度兩阿之間轉¶
而西之接于舊堤穹崇堅好悉倍于舊旣¶
成某進府之耋老問堤之所以壞曰異時¶
歳修堤則太守親臨之&KR0763;者益之穴者塞¶
之嵗有増而無損也堤是以能乆今不然¶
矣二月下縣之夫集則有職于是者率私¶
其人以充它役或取其傭而縱之畚鍤所¶
及併宿草與土而去之耳視堤旣平則告¶
<pb:KR4d0216_SBCK_014-10a>¶
畢工於是堤日以削而卒致於潰也予感¶
其言因書之以告來者使知戒焉築堤餘¶
材裒之作小亭于堤之半取少陵江湖深¶
更白松竹逺微青扁之青白亭而刻文于¶
壁間五年三月張某記¶
　　　荆南重建萬盈倉記¶
桉荆州圖經府倉在牙城西街北今之倉¶
者乃在牙城之南街西其遷廢歳月不可¶
得而考也初荆州平時米麥麻豆歳輸于¶
府者合十四萬有竒今財七之一以其少¶
<pb:KR4d0216_SBCK_014-10b>¶
也故廪&KR0067;出納在官者不復甚經意因陋¶
就簡以至于今十年來荆州屯兵諸道之¶
饟者受給無所於是因倉之餘地續續爲¶
屋横邪曲直隨地之冝如積薪如布筭或¶
髙或&KR0763;上雨旁風至棟桷委地而猶藏榖¶
軍士月給皆黑腐以飼雞豚且不食余至¶
官三月旣築潰堤間與僚吏周視官寺蓋¶
無有不敝壞者而倉爲急㑹朝廷賜以峽¶
州所買之木即檄統制官董江節度判官¶
趙謙攝掌書記汪琳撤舊屋而新之合爲¶
<pb:KR4d0216_SBCK_014-11a>¶
屋一百五十楹揭之曰萬盈倉外峻墻垣¶
内謹扄鑰臺門髙廣聽事&KR0055;明面勢位置¶
稱其爲大有司也自湖之南北江之東西¶
舉無與吾倉爲儷者是役也奔走程督又¶
有攝潜江巡檢郭撝凡用木九千枚緡錢¶
六千米千斛旣成而余以親疾丐祠去前¶
所謂官寺之當葺者僅能畢甲仗庫若學¶
宮軍帑則已鳩工而未成也乾道五年三¶
月旦歷陽張某記¶
　　　黃州開澳記¶
<pb:KR4d0216_SBCK_014-11b>¶
守楊冝之至黃三月問諸父老曰黄之所¶
以未復其故者以古澳之未濬也黄爲州¶
臨江背山沙岸壁立客艘上下無所於泊¶
幸而畢𨵿征則棄去如脫兎四方之物至¶
黃者不復貿易黃之民惟其土之毛晝合¶
於市無所售則悶然以歸夫然者以四方¶
之來者不留故也今誠還澳之舊使順流¶
而下泝江而上者不于黄有風濤之厄稍¶
爲旦暮計黄之爲黄庶乎可也冝之惕然¶
不皇顧其帑廪之有無即日鳩工惟父老¶
<pb:KR4d0216_SBCK_014-12a>¶
之言爲信親率畚鍤於以用民而民無怨¶
閱廿日而開澳之工畢始澳有上源乗夏¶
潦之滛沙水俱至水去沙積日濬治之亦¶
塡淤也冝之謂澳者所以藏舟絶一源則¶
下澳長無湮塞之患蓋前之議者未及講¶
也乃罷開上澳余來適丁其成且冝之之¶
言方公務德則啓其端余視方公爲文人¶
行故樂記所以乾道五年四月八日張某¶
記¶
<pb:KR4d0216_SBCK_014-12b>¶
¶
于湖居士文集卷第十四¶
