# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:20.391713
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0146-021于湖居士文集-卷第二十一.
<pb:KR4d0216_SBCK_021-1a>¶
于湖居士文集卷第二十一¶
　　啓¶
　　　代揔得居士上宰相¶
咎深百&KR0244;敢逃齋斧之誅恩予再生願廣¶
覆盆之照仰止雲龍之㑹俯殫螻蟻之誠¶
伏念某晚學支離殘生寒窶躬耕自足所¶
願力田而逢年世禄偶霑本意爲親而捧¶
檄孤孽自憐於薄宦廉隅竊慕於前修慮¶
捶楚之莫辭實簡書之是畏諸公長者猥¶
借齒牙清都太微獲望旒冕退效一官於¶
<pb:KR4d0216_SBCK_021-1b>¶
塵士投閑二紀於江湖日莫而巾柴車嘗¶
躬鄙事秋風之破茅屋安所奠居雖周道¶
如砥何有於﨑危而秦網凝脂竟罹於羅¶
織㑹上聖權綱之獨&KR0259;貰下臣縲紲之¶
非&KR0499;綴毁裂之&KR0227;裳招散離之䰟&KR0334;冀安¶
晚節絶望榮途何負薪之疾未瘳而剖竹¶
之符狎至洊拜西州之繁使適當北鄙之¶
多虞申命惟行&KR0548;辭莫遂念廊廟柬知之¶
特達且𨵿梁捍禦之闊踈釁巳結於搔𤓰¶
備&KR0004;微於橫草竊厲死封之志遂忘負乗¶
<pb:KR4d0216_SBCK_021-2a>¶
之譏李牧之居北邊費軍租而享士營平¶
之破羗賊留歩卒以屯田盗空狐䑕之羣¶
吏戢犲狼之暴周旋兩稔辛苦百爲顧績¶
效之未聞亦規模之粗定自嗟激烈人𥬇¶
迂踈果飛謗之交攻致劾書之&KR0208;上尚䝉¶
觀過俾免所居匪造化之曲成殆生全之¶
莫保雨流木偶所念無歸火及池魚又將¶
奚咎聚族近盈於千指爲氓不辦於一㕓¶
疾病侵凌親朋棄絶固巳闔門而恐懼尚¶
虞投𨻶以摧傷瀝血攄辭搏膺請命伏望¶
<pb:KR4d0216_SBCK_021-2b>¶
僕射相公廣好生之徳察溢惡之言憫其¶
嘗&KR0013;於使令頗亦服勞於奔走稍援溝中¶
之納俾留爨下之焦收父子之餘年歸田¶
園於故里况仄席搜羅於豪傑欲前籌開¶
濟於艱難有如不肖之資旣乖巳試之效¶
儻獲洗湔於旣往庶將勸厲於方來九頓¶
首以自歸冀垂威聽三折肱而不悔誓報¶
隆私¶
　　　代揔得居士上葉樞宻¶
運璇樞於霄極方恢宏逺之圖馳玉節於¶
<pb:KR4d0216_SBCK_021-3a>¶
戎荒益茂綏懷之略仰止南轅之近莫陪¶
前弩之驅輒控緘幐冒千齋斧共惟國信¶
樞宻德全剛大學貫淵微萬壑長松卓爾¶
棟梁之用九金神鼎岌然寶鎭之儲佐王¶
夙負於英資憂國粤從於早歳巳積公台¶
之望浸膺旒扆之知容臺高潤色之功外¶
府極轉輸之効朞年上最即日召還橫榻¶
憲臺朝有絲繩之直持衡銓部人知水鑑¶
之平紬石室之圖書誦露門之簡策豈特¶
搢紳之歸重抑惟夷貊之知名亟自南宫¶
<pb:KR4d0216_SBCK_021-3b>¶
進陪西府方　睿主廣右文之治適殊鄰¶
修交聘之儀政須國榦之良往震天驕之¶
俗望龍沙而引道馴犬聚以革心何但單¶
于識漢相立朝之風采定應回紇懾汾陽¶
單&KR0016;之威容式時遄歸厥有成績聳聞廷¶
告滿慰具瞻伏念某邊徼微官門䦨舊物¶
半生憂患嗟老矣以何堪末路棲遲復病¶
焉之爲祟婁祈哀於宰路冀得請於仙祠¶
茲聞大纛之還寔冀洪鈞之播受㕓故里¶
儻容孤迹之偷安擊壤明時尚與齊民而¶
<pb:KR4d0216_SBCK_021-4a>¶
拜賜¶
　　　代季父賀湯丞相¶
大號明𫾻眞儒進拜基命宥宻旣用予安¶
天下之民疇咨登庸蓋論相迺人主之職¶
泰階齊色巖石具瞻恭惟僕射相公廣大¶
高明温良恭儉範圍天地之業實藴蓄於¶
平時黼黻河漢之文&KR0147;發揮於餘事徧歷¶
在廷之清貫屹爲斯道之主盟周旋回枉¶
之間終始端方之守抗浩浩滔天之勢愈¶
厲忠規切惓惓造𦞃之言願還威斷掲大¶
<pb:KR4d0216_SBCK_021-4b>¶
明而烜照破積隂之蔽蒙旣妙契於宸旒¶
將遄歸於政柄姑𢌿腹心之&KR0009;俾專帷幄¶
之謀右府本兵憺天威而逺震神樞旋極¶
鞏國勢以中嚴萬山瞻鰲鎭之尊一柱障¶
鯨波之險庸虚次輔特告昕朝衆志交孚¶
覬我公之爰立上心簡在揆剛日以延登¶
新風采於巖廊峻冠章於槐位丕建太平¶
之業益隆不拔之基某獲侍光𨇠越從早¶
歳方流落棲遲之巳甚獨矜憐收拾之不¶
遺欣此餘生永歸大造&KR0002;旱作雨抑多方¶
<pb:KR4d0216_SBCK_021-5a>¶
均&KR0013;於洪休如泥在鈞豈一介獨爲之私¶
喜¶
　　　賀湯丞相¶
誕受𠕋書進登揆席星樞環極有嚴宥宻¶
之司帝鼐調元丕正弼諧之任天心克享¶
物望交孚洪惟　本朝之興垂二百載粤¶
自右府而相才十數人趙中令以創業佐¶
命之勲韓侍中以决策尊王之略杜正獻¶
間暇清正而裁抑僥倖曽宣靖謹畏周宻¶
而明習憲章率皆名垂世之日星身爲國¶
<pb:KR4d0216_SBCK_021-5b>¶
之基杖&KR0002;時英輔光配前人恭惟僕射相¶
公才全而德不形功大而心轉小惟虚以¶
靜故能應無窮之變而不懾惟寛而栗故¶
能處羣枉之間而不回厥惟帷幄運籌之¶
&KR0004;巳著股肱惟人之望還主威於𥬇談之¶
頃恢朝綱於紛紐之餘國人曰賢巳恨登¶
庸之晚大君有命聿瞻爰立之新朝廷由¶
是以尊安天下想聞其風采渙號所曁泰¶
亨可期有如孝祥辱在恩地大厦成矣當¶
容戢翼之歸泰山巋然請効微塵之益竊¶
<pb:KR4d0216_SBCK_021-6a>¶
謂君相之遇合或繫國家之隆汙有其君¶
而臣不足與圖功或當饋而歎息有其臣¶
而君不能與共治或環轍以趑趄永惟感¶
㑹於一時蓋亦寂寥於千載迺今之盛振¶
古未聞　皇上勵至神而詔百官諸賢建¶
大功而同休德疆場不聳年榖婁豐儻不¶
及茲而有行是將無日而復可惟海内重¶
望之所屬此門下素藴之欲爲毋使四公¶
得專美於前抑亦永世有甚休之譽¶
　　　洪帥魏參政¶
<pb:KR4d0216_SBCK_021-6b>¶
九命作牧逖瞻帥閫之雄一㕓爲氓近接¶
宫墻之峻念昔播大鈞之坱圠乃今依厦¶
屋之帡幪恭馳只尺之書丕承進退之命¶
伏念某郷持末學輒冒首科觸宰路之虞¶
羅䧟親庭於狴犴飈回霧塞方蔽羣憸地¶
闢天開俄登衆輔乃　聖主𩔖郊之二日¶
辱明公造𦞃之一言可但釋纍於詔獄之¶
寃且復育材於儒館之邃恩私厚矣報效¶
缺然謂當少著於事功則亦仰醻於知遇¶
&KR0115;行自信幽黜固冝奉香火之祠遄趨並¶
<pb:KR4d0216_SBCK_021-7a>¶
塞遡旌麾之府夐隔重江未容望履於和¶
門姑欲卜居於德里是所願也敢私布之¶
恭惟某官道緝聖傳功熈帝載三能之麗¶
天極煌煌列𪧐之𨇠四溟之經地維浩浩¶
百川之委&KR0002;稽獨化之始登翊萬微之繁¶
凡當時廊廟之所行雖走卒兒童之能誦¶
青天白日靡容刻繪之工赤舄衮衣但冀¶
旋歸之速方將芘天下之寒士夫豈拒吾¶
儕之小人載惟留落之蹤罙極依歸之愫¶
仰窺宏達必遂矜容開商&KR0022;三靣之羅巳¶
<pb:KR4d0216_SBCK_021-7b>¶
涵大惠築楊子一區之宅終藉餘休¶
　　　王樞宻¶
運璇樞於霄極夙瞻命衮之崇分玉鑰於¶
神臯今仰建牙之近屬有負薪之疾未脩¶
歛版之恭敢徹書函冒干齋斧共惟某官¶
功熈帝載道覺民先清介之風凛然表世¶
而獨立孝友之行信矣行人之所難竊觀¶
聖君簡注之深率由明公誠一之著異寵¶
超躋於羣辟斯文冠絶於當時紫誥黃麻¶
士知模楷丹心白髪國有蓍龜丕𨤲宥宻¶
<pb:KR4d0216_SBCK_021-8a>¶
之司誕付安危之&KR0009;造𦞃九重之議固逺¶
臣莫得而聞&KR0162;軀萬里之行雖黠虜亦爲¶
之懾方佇登庸之拜俄聞均佚之歸西都¶
獨樂之燕居始姑從於雅志安陽畫錦之¶
榮事終弗遂於牢辭即故里以開藩護陪¶
京而作牧江山震疊父老歡呼小煩尊爼¶
之籌益壯盤盂之勢遂膺渙號還陟鼎司¶
某一逺台符再周歳紀龍墀奉對首叨特¶
逹之知螭陛記言更自薦&KR0045;之致逮右府¶
出疆之日寔西垣去國之時瞻蠲首於江¶
<pb:KR4d0216_SBCK_021-8b>¶
濵靡容奉謁委鸞牋於天上猶辱貽書自¶
憐不肖之軀正在大何之域丹書未削居¶
懷夙夜之憂緑野非遥坐阻寒温之問豈¶
謂遷纍之至此㑹逢碩輔之來臨人謂斯¶
何嗟刺骨吹毛之巳甚天其或者將息黥¶
&KR0024;劓之可期仰繄大造之仁俯亮危衷之¶
切冰魚未躍長依萬頃之澄波巢燕來歸¶
寜靳千間之廣厦¶
　　　代揔得居士上徐敦立¶
肅持虎節還自龍荒陟老上之庭國威坐¶
<pb:KR4d0216_SBCK_021-9a>¶
振曵尚書之履天眷彌隆仰繄徒御之勞¶
當有神明之助共惟國信尚書學尊一代¶
氣蓋諸公大丞相之家風流是似古君子¶
之操夷險弗渝方甲兵之問不至廟堂惟¶
忠信之人可行蠻貊一星北去三月南歸¶
喬木叅天諒切故都之感雪花如席可堪¶
胡地之寒茲奉對於清閑即叅華於近宻¶
某棲遲薄宦景仰壯猶瞻十乗之元戎莫¶
遂前塵之拜䕃千間之廣厦知無凌雨之¶
憂¶
<pb:KR4d0216_SBCK_021-9b>¶
　　　淮東漕魏郎中¶
京輦効官婁瞻逸&KR0100;邊亭奉指迺借餘光¶
豈曰爲寮於焉事長伏惟某官氣吞餘子¶
學眇諸儒未嘗枉尺以直尋眞欲居今而¶
行古凛乎一代之名士備更險夷信矣中¶
興之吏師所至辦治嗟守闕之虎豹困横¶
江之鱣鯨人謂斯何厥有至公之論天其¶
或者將爲大用之基殆聖政之更新偕羣¶
賢而彚進𩀱旌引道亟分刺史之符一節¶
&KR0208;歸即覆郎官之錦簡注罙厚寵靈洊臻¶
<pb:KR4d0216_SBCK_021-10a>¶
陞内閣之新班專外臺之劇&KR0009;眷斯民俗¶
巳熟教條舊所領州尚鬰去思之望及兹¶
開府當成不戒之孚仰窺訓詞即俟報政¶
某棲遲晚節漫浪此官方懷&KR0300;劾之歸空¶
切登車之志念昔巳同之臭味于今復並¶
於官曹仰鄰燭之分輝庶山藜之不采隆¶
寒在候盛德對時冀妙毓於生經用丕迎¶
於景貺¶
　　　新巢縣許宰¶
冠千佛之名早嘗慕義爲百乗之宰今乃¶
<pb:KR4d0216_SBCK_021-10b>¶
同僚雖共嘆於回翔聊自謀於親炙伏惟¶
某官才髙儁&KR0100;文掞明庭凌雲之氣超然¶
固巳薄蓬萊而不上激水之飛逺矣方當¶
運溟海以橫搴詎意荒城肯臨君子歷考¶
本朝之故事人謂斯何自結　明主之深¶
知公寜乆此所冀亟來於行李庶能少奉¶
於周旋¶
　　　荅呉將仕¶
屬厭俊聲夢想德宇丈人作牧適臨父母¶
之&KR0022;仲氏决科更參兄弟之契欲論交而¶
<pb:KR4d0216_SBCK_021-11a>¶
未敢乃盛禮以見投伏惟某官考信六藝¶
以行其所知愽極羣書而守之以約深厚¶
爾雅追漢兩京之文直諒多聞得魯君子¶
之益蓋將友天下之善士豈其顧吾儕之¶
小人旣見止而我心降喜可知也匪報也¶
而永爲好俾利圖之¶
于湖居士文集卷第二十一¶
<pb:KR4d0216_SBCK_021-11b>¶
