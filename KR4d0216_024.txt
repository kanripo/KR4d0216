# -*- mode: mandoku-view; -*-
#+TITLE: 于湖居士文集
#+DATE: 2015-09-11 10:13:20.519048
#+PROPERTY: ID KR4d0216
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0146-024于湖居士文集-卷第二十四.
<pb:KR4d0216_SBCK_024-1a>¶
于湖居士文集卷第二十四¶
　書¶
　　代揔得居士上沈相(該)¶
厥今天下之士彈冠結綬請以身售於相¶
國之門者不知幾何人其聦明才智崇論¶
谹議足以理紛濟劇謀王而斷國者又不¶
知幾何人&KR0002;是者相國之門蓋巳不乏於¶
才而碌碌尋常之人亦無以自達於下執¶
事矣雖然相國豈直以此而遂拒天下之¶
士也哉周旋慰薦惟恐其不至士之客於¶
<pb:KR4d0216_SBCK_024-1b>¶
中都者今日投謁于司賔之吏明日則命¶
之見焉其善惡能否相國蓋一與語而盡¶
知之如燭照數計毫髮無以自隠於是而¶
退絀於是而&KR0324;用則公議翕然咸以爲當¶
或以問某曰相國午漏下還第與賔客接¶
才數刻頃顧歩&KR0208;語黙之間輒巳得其人¶
之肺肝若素知之此何爲也&KR0088;某謹對曰¶
相國惟公故生明惟定故能應惟虚其心¶
故能服天下輔政于茲一年而中外底平¶
百志緝熈遂濟登茲不動聲色相國以是¶
<pb:KR4d0216_SBCK_024-2a>¶
三者也相國以是三者計安天下其於知¶
人也何有某也楚之鄙人也聲名無聞於¶
時問學不足以取世資流落田野十有八¶
年偶得不死耳今亦踽踽然來蘄望泰符¶
之輝以不肖之身受察焉其可其不可不¶
敢自列惟相國哀憐財幸之舊詩一編間¶
居無事紓憂娯悲輒贄以見非某之所長¶
也干冒鈞重俯伏俟命¶
　　　上史參政(浩)¶
某伏讀制詔參政以命世宗儒東宮舊學¶
<pb:KR4d0216_SBCK_024-2b>¶
精神感㑹臣主俱賢顯膺𠕋拜晉參國秉¶
天下幸甚伏念某疇昔登門猥辱知遇生¶
長四明丘墓所&KR0009;阡陌相連實同黨里不¶
敢獻䛕願効微忠伏惟中興以來宫僚幾¶
人&KR0002;賢&KR0002;不肖主上朝夕之游處毫末曲¶
折弗逃聖鑒而簡在眷禮獨公一人事𨵿¶
運數非偶然者累月以來擢用休顯中外¶
之士拭目歆艶知參政者則謂渟滀抱負¶
鬱而未伸逢辰遇合逮今巳晚其不知者¶
直云師傅舊恩適用故事夫拔之衆人之¶
<pb:KR4d0216_SBCK_024-3a>¶
中寘諸百僚之上自髙宗文王猶托諸夢¶
卜况如近時風俗益壞横得一金或&KR0945;疾¶
之竊料進而賀參政除拜於前退而議參¶
政闕失於後者不無其人故今日參政應¶
之甚難亦可懼也圖易其難圖釋其懼參¶
政之策將安出願參政深思之今日朝廷¶
之上進用人才措畫邊事與凡號令因革¶
某事非某事是人不以屬它宰相執政必¶
曰此史參政之爲耳蓋用之驟則責之重¶
其理固然况參政方在北門遠方之人以¶
<pb:KR4d0216_SBCK_024-3b>¶
邸報不傳興事造業一出參政意今入政¶
府則此名益不可避以不可避之名任甚¶
重之責當至顯之位然則參政將何以善¶
始善終以無負聖天子以無負天下也哉¶
自古在昔莫難於君臣之際二帝三代置¶
而勿論必上下一體言行計從雖父子兄¶
弟之宻下得與乎其間如高祖之於子房¶
先主之於孔明我　太祖皇帝之於趙中¶
令而後可以撥亂反正創業垂統竊觀¶
陛下繼　太上皇帝而爲之子談𥬇授受¶
<pb:KR4d0216_SBCK_024-4a>¶
雖二百年丕成之緒然稽之天數與人事¶
寔纂承啓運御極之初惟新景命光昭¶
祖烈將以傳無竆而施罔極必一遵建隆¶
之舊則　陛下之得參政何以異於　藝¶
祖之得韓王參政於此彌綸動化開闔張¶
弛惟危惟㣲可戒可畏不一而足某雖愚¶
不肖誠願有以言之而參政擇之參政儻¶
許之言則請條列以告伏惟參政方闢大¶
公至正之路蒭蕘之賤試將采擇其善某¶
也狂率犯分參政弗怒以教¶
<pb:KR4d0216_SBCK_024-4b>¶
　　　代季父上陳樞宻(誠之)¶
某聞列宿之在天星官曆翁有傳數世而¶
不能盡究其名數者至夫五行之精雖隱¶
㐲下見按圖而考之則固巳知其𨇠次之¶
所在與夫譱祥之應皆可以前知曰如是¶
則爲人主之壽如是則爲豐年如是則天¶
下和平若影響之隨無有差忒婦人孺子¶
夜立庭中卬首而望曰此塡也此歳也此¶
太白也未嘗學星則旣能盡識之矣今夫¶
賢者之於世其間出希有固亦寥寥然如¶
<pb:KR4d0216_SBCK_024-5a>¶
五緯之相望苟一有焉雖竆在畎畒未見¶
於用巳隱然係天下之望曰使是人而出¶
應吾君之求也必能發所蓄以利澤一世¶
而有無竆之聞矣一旦進而坐於廟朝天¶
下又將翕然而稱之曰是吾昔之所期某¶
公也昔吾之所望於是者庶幾乎故雖竆¶
山幽谷婦人孺子亦莫不然何也如五星¶
之在天其晦也人皆得而知之其顯也人¶
皆得而見之故也恭惟樞宻以碩大高明¶
之資輔以宏深經逺之學發策决科震耀¶
<pb:KR4d0216_SBCK_024-5b>¶
宇内皆其緒餘不足道者而天下之所以¶
期望於公而公之所以抱負自任天下之¶
重蓋不在是也前年　天子揔攬權綱號¶
召數公新羙庶政此數公者聲稱德望炳¶
然較著眞與芒寒色正者比公在焉是司¶
天子腹心之&KR0009;運旋樞極以隆國勢曾不¶
朞月而優游之望得太平之責塞天下之¶
人亦旣歛然自足滿慰疇昔而無異辭矣¶
某也楚之鄙人也青衫白髪塵埃一命之¶
選蓋將三十年雖冗散無以自振而所至¶
<pb:KR4d0216_SBCK_024-6a>¶
不能阿意下氣往往不偶卒竆困至是顧¶
嘗爲大樞湯公之役湯公憐之賜以斗&KR0155;¶
之禄使活軀命今又閱一歳於此矣湯公¶
謂某曰汝徃拜樞宻陳公之門吾爲汝言¶
之某奉命是以來雖然某之見公非直以¶
此故也五緯之行婦人孺子皆得見而識¶
之某誠不肖矣其智固不如婦人孺子矣¶
乎伏惟誘而進之使得自効請以受知湯¶
公者亦受知於門下不宣¶
　　　與李太尉(顯忠)¶
<pb:KR4d0216_SBCK_024-6b>¶
某聞之當今號稱人傑磊落竒偉可撼以¶
義獨太尉三數公耳今春過池陽始識太¶
尉置酒高㑹開心見誠某竊不自揆嘗爲¶
太尉陳其所以報國一二事太尉不以爲¶
罪擊節稱譱某於是益知太尉之賢常常¶
爲士大夫道之謂太尉嘗以單&KR0016;九百却¶
二十萬之衆它日邊候有警奮不顧身星¶
流彗掃敵王所愾者必太尉也自&KR0219;虜渝¶
盟　聖天子赫然震怒悼巳事之失䇿誕¶
布明詔恭行天誅太尉膺上簡拔當國¶
<pb:KR4d0216_SBCK_024-7a>¶
一靣悉甲濟江今踰月矣虜&KR0016;浸&KR0075;至于¶
歷陽太尉之軍雖嘗小捷然虜旣越險而¶
南幕府猶在舒城不聞太尉出&KR0016;要擊何¶
也豈旣追北而此未知耶抑太尉方略素¶
定儒生不得而測識耶兩日來羽檄自¶
御前至太尉處者相接於道而遷徙之民¶
自北而來所傳益急事𫝑危迫可謂間不¶
容髪矣不知太尉將何䇿以處此今淮西¶
之三帥列屯朝廷安危實繫於是太尉與¶
王侯成侯必須同心協力而後可以成功¶
<pb:KR4d0216_SBCK_024-7b>¶
&KR0002;一人少有顧望吾事去矣伏望太尉思¶
主上平日所以期待太尉之厚委曲寘念¶
交歡二帥使無纎芥專圖國事盡去私心¶
若王侯當其前則太尉冝與戚帥以銳師¶
出其腹背首尾齊應各務致死則虜衆雖¶
多可以立潰萬一不然少有沮抑太尉將¶
何以報　天子何以見天下之賢士大夫¶
&KR0088;望太尉精思之速圖之無貽後時之悔¶
忠憤激切之懷不能此盡謹遣使臣莫師¶
雄躬造帳前靣稟拱立西望以俟嘉音不¶
<pb:KR4d0216_SBCK_024-8a>¶
宣¶
　　　代任信孺與王太尉(權)¶
某聞太尉之名舊矣雖未識靣然嘗一再¶
通問及來宣州見張漕父子日日稱&KR0003;太¶
尉忠義純一智略沉雄治軍訓旅多多益¶
辦今時諸將可一二數某是以擊節誦嘆¶
願交下風蓋因致書欲太尉以一千人之¶
功名保三十年之冨貴某所以與太尉心¶
相知者甚厚自&KR0219;虜渝盟　聖上奮發威¶
斷以迄逋誅天聲震疊山揺海蹙太尉兼¶
<pb:KR4d0216_SBCK_024-8b>¶
心膂爪牙之任杖旄秉龯銳卒十萬式遄¶
其驅&KR0045;舲濟江分據險阻可謂盛矣中外¶
之士正望太尉以捷音聞雖定林之役追¶
北百里然斬獲不多人心未快數日來或¶
謂虜&KR0016;巳越滁壽太尉復還歷陽果爾則¶
何爲&KR0088;淮西重地朝廷所責望者專在太¶
尉李侯成侯其實太尉麾下爾事勢之急¶
如此必三帥協義同力首尾相應盡去疑¶
間合爲一家然後爲可今日調護茲事獨¶
在太尉太尉聦明辦此不難所願太尉念¶
<pb:KR4d0216_SBCK_024-9a>¶
主上平日眷遇之隆不憚少屈遣書致禮¶
交歡二帥相與誓約專意國事屏除私心¶
尅日共舉以翦竆冦以復境土則太尉勲¶
在社稷身名俱榮竹帛鍾鼎不足稱載萬¶
一不出乎此各自爲謀少失機㑹悔將何¶
之忠憤激切懐不能已輒以尺書布之幕¶
下可否之决立遲一報不宣¶
<pb:KR4d0216_SBCK_024-9b>¶
¶
于湖居士文集卷第二十四¶
